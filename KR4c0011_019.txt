# -*- mode: mandoku-view -*-
#+TITLE: 曲江集
#+DATE: 2015-09-23 10:17:40
#+PROPERTY: JUAN 19


碑銘¶
　　　故襄州刺史靳公遺愛碑并序¶
江漢間州以十數而襄陽為大舊多三輔之豪今則¶一
都之㑹故在晉稱南雍在楚為北津厥繇哤雜亦¶云難
理而前此領郡鮮能安人或寛或猛或拘或抗¶跡多弗
<pb:KR4c0011_WYG_019-1b>
類俗亦弗寧是以天子念與我之理而公受<md:KR4c0011_SBCK_019-1b>¶煩卿之寄矣
公名恒字子濟其先某人也祖帥幽州¶長史父禮庭奉
天討監察御史世不茍合義在難進¶雖無充量之位而
有積善之烈矣公性持重有器望¶卽温而厲居敬而簡
度量可以軌物德義可以服人¶而先王遺言率由好學
君子行道以本忠恕浚源水¶潔厲翼雲翔故一舉為拾
遺已有逺致三入為御史¶侃然正色當時知音謂且大
用而尚書理本郎官選¶才亟踐諸曹克壓羣議及再典
<pb:KR4c0011_WYG_019-2a>
大郡遂佐益州攝御¶史丞都督西南軍事原軫超將豈
惟上德翁歸中立¶實兼文武先是兵連蠻徼歲轉軍儲
擾我公私費以<md:KR4c0011_SBCK_019-2a>¶巨億公乃急其所病思有以易之建大
田於雲南罷¶饋糧於巴蜀向之踰重阻冒毒瘴負檐以
踣斃垂耳¶於剽掠者每十有五六及公底績盡境頼全
至於是¶邦也政實有素今也惟行不違其方以索其極
莫不¶教之誨之優之柔之從者善之否則威之先德後
刑¶端本肇末物知所勸事則有經率訓者衆多變薄而
<pb:KR4c0011_WYG_019-2b>
為厚感惠者深逺旣和而且均夫然後人斯耻格庭少
争¶訟㕘佐閒拱屬城晏如其始也一年而政成其終也¶
三年而頌盈愛之如父母畏之如神明開元十二年¶以
理跡尤異亷使上達天子嘉之稍遷陜州刺史暨<md:KR4c0011_SBCK_019-2b>¶解印
去郡攀車盈途或願借留無緣而人吏遮道或¶瞻望弗
及而老幼啼呼如是五里已終朝卜日乃¶出界而皆有
言曰捨我何之及聞公之喪哀可知矣¶市為之罷舂以
之輟惠愛之結深古今之感一盖為¶仁由已而遺德在
<pb:KR4c0011_WYG_019-3a>
人者其若是乎郡中士大夫與門¶生故吏聚族而議撰
德是以刻石立紀彼鮦陽之陋¶墮淚成碑此硯山之績
銘曰¶
英英靳公宣哲秉彛為我髦士作人元龜倜儻大節¶磊
落瑰詞人亦有言天實資之御史直繩郎官高選¶動必
必兼遂能皆再踐紏遏邦慝彌綸事典遂及我仁<md:KR4c0011_SBCK_019-3a>¶化流
樊沔激厲素風抑揚善政約紀為法急人所病¶物故推
誠事匪忘敬感被于下仁明在詠舉德不鮮¶涉道載深
<pb:KR4c0011_WYG_019-3b>
穆然清風莫其遺音繄公旣没厥跡可尋¶勒石是圖以
慰甿心¶
　　　大唐金紫光祿大夫行侍中兼吏部尚書𢎞¶文
　　　館學士贈太師正平忠憲公裴公碑銘并¶序¶
天道遵常習故蓋人拘於凡也得精忘麄是天縱於¶聖
也方聖上之拔太師也豈藉譽于朝廷哉徑取才¶於無
跡懸收功於未眹而終致大用克成休勲使祖<md:KR4c0011_SBCK_019-3b>¶虚名者
見西子而憎貌工横議者聞魯連而杜口乃¶知古稱則
<pb:KR4c0011_WYG_019-4a>
哲惟帝其難今之得人遇聖為易能允明¶主之鑒不負
真賢之責者其在正平忠憲公乎¶
公諱光庭字連城河東聞喜人也柏翳之後與秦同¶姓
始封於裴因邑命氏在魏晉之際為人物之傑與¶瑯琊
王氏相敵時人謂之八裴八王自兹厥後奕代¶更盛大
王父定周大將軍馮翊太守瑯琊公大父仁¶隋光祿大
夫追贈侍郎原州都督天之既厭隋德矣¶見危致命不
亦難乎謚之曰忠憲春秋之義也父行¶儉禮部尚書兼
<pb:KR4c0011_WYG_019-4b>
定襄道行軍大總管聞喜縣公贈太<md:KR4c0011_SBCK_019-4a>¶尉時或有奸王命
矣禁暴安人不謂重乎謚之曰獻¶尊名之典也公卽獻
公之第七子降神元和含光太¶曜越在初歲已有老成
雖逺大是圖而近識莫悟學¶探帝載何事小名業綜人
倫豈矜一善弱歲居太尉¶獻公喪㓜以孝聞尋補𢎞文
館學生神龍中以經擢¶第授家令寺丞轉太常丞加朝
散大夫景龍中以親¶累外轉尋入為陜王友改右衛郎
將丁晉國太夫人¶憂柴毁骨立殆至㓕性服闋起為貝
<pb:KR4c0011_WYG_019-5a>
州别駕未之就¶也復除右衛郎將無何遷率府中郎嗟
乎有其道而¶無其用不可行也得其時而不得其志亦
不可行也<md:KR4c0011_SBCK_019-4b>¶公負經綸之器韜王霸之畧自委泊外臺棲
遲下位¶出入從事十數年間坦然而自若者何哉盖知
才有¶所必伸命有所必與非苟而已開元中聖上思光
禄¶之休烈蓋太尉之元勲是必象賢其將大授特拜司¶
門郎中轉兵部仙臺之文始應列宿鴻漸之羽可用¶為
儀遷鴻臚少卿以觀其能也是歲天子有事于岱¶宗諸
<pb:KR4c0011_WYG_019-5b>
侯㑹朝于行在執籩豆者不限于中外獻琛賮¶者亦勤
于駿奔莫不來享無有逺近而執政者以公¶代曉邊事職
在行人且曰夷狄豺狼黷盟阻德我今¶有事戎或生心
我張吾師有備無患若何公曰不可<md:KR4c0011_SBCK_019-5a>¶夫封禪者所以告
成功也觀兵者所以威逆命也云¶亭苗扈非一時之事
也受脤執燔非三代之禮也天¶方佑我光啓舊服憬彼
獯鬻能違天乎無庸勦人可¶以諜告從之秋九月突厥
果使其相執失頡利發與¶其介阿史德暾泥熟來朝公
<pb:KR4c0011_WYG_019-6a>
之謀也東封還遷兵部¶侍郎圻父之職夏卿之亞存而
舉者悉以舉之公於¶是考遺訓補缺典飾蒐苗獮狩之
禮詳征稅簡稽之¶賦頒九畿之政設九伐之刑以練國
容以精軍實邊¶鄙不聳帝用嘉之旣而拜中書侍郎同
中書門下平¶章事兼御大夫王言其出霈乎人有歸也
天憲惟<md:KR4c0011_SBCK_019-5b>¶明肅乎人知禁也尋加銀青光禄大夫授黄門
侍郎¶俄遷侍中兼吏部尚書𢎞文館學士總百揆之樞
轄¶酌九流之淵奥叶文軌之殷度人之和水火象鼎¶其
<pb:KR4c0011_WYG_019-6b>
惟實餗山川出雲用作霖雨時哉之會無得稱焉¶先是
大化之行務以𤣥默遵夫簡易舊章在而不議¶吏道雜
以多端公於是求革故之實契隨時之義作¶執秩以平
之設循資以定之謹權衡以選之考殿最¶以㕘之姦回
無所措其邪噂&KR0689;不能介其量多士動¶色羣方改瞻仰
之者邈乎如山窺之者間不容髪或¶曰執事無乃惠歟
公曰大命敢不敬歟若然方將致<md:KR4c0011_SBCK_019-6a>¶六符於泰階驅百姓
於仁壽豈直睥睨先世紛綸近¶古泊而隨流守而勿失
<pb:KR4c0011_WYG_019-7a>
云爾哉二十年冬上幸河東¶祠后土公兼左軍師禮畢
賜爵正平男加光祿大¶夫抑人有言曰樹德莫如滋積
仁莫如重則臧僖之¶慶有後於魯欒武之德未絶於人
宜公侯之子孫必¶復其始也公嘗讀易至益之屯與升
之漸廼喟然嘆¶曰物惡有滿而不溢高而不危者哉旣
而居不崇侈¶動不踰法雖百乗之家萬夫之長冲如也
謂日月不¶知存諸方冊何天年未永瘼此台臣二十有
一年春¶三月癸夘遘疾薨於京師平康里之私第春秋
<pb:KR4c0011_WYG_019-7b>
五十<md:KR4c0011_SBCK_019-6b>¶八朝廷哀傷冕旒震悼制户部尚書杜暹即殯弔
祭¶賻物五百段粟五百石喪事優厚官供輟朝三日丁¶
未有詔贈太師謚曰忠憲使某官某監䕶喪事以某¶月
日葬我忠憲公於聞喜之舊塋禮也初知星者言¶上相
有變良臣將殁謂請禳之公曰使禍可禳而去¶則福可
祝而來也論者多之以為知命夫天下之達¶道有五所
以行之者三曰忠孝仁安君忠也榮親孝¶也周物仁也
此三者有一於身鮮矣而公實兼之且¶媚于人者必好
<pb:KR4c0011_WYG_019-8a>
其威福賢於事者必羞其謗政公知¶其然則以直道匪
躬之故莫厚矣禮為人子春秋以<md:KR4c0011_SBCK_019-7a>¶致享義於人臣夙夜
以從命公知其然則以時吿如¶在之敬孝莫重焉夫以
衡石之任陶鈞之力莫不責¶成於下吏求備於一人以
故舞文雷同疑獄歲構恬¶而不改浸以成風公知其然
則以信察御物之惠仁¶莫加焉其行巳奉公皆此類也
嘗所著述率于箴規¶以為惇敘九族本支百代王者之
盛也而義不可以¶無訓作榣山徃記維城前軌以諷之
<pb:KR4c0011_WYG_019-8b>
微而彰志而晦¶聖人之舉也道不可以虚行作續春秋
自戰國迄于¶周隋以統之臣子之義也天人之際備矣
非洽聞通¶理其孰能與於此乎宜其存無辜人殁有遺
愛嗣子<md:KR4c0011_SBCK_019-7b>¶稹京兆府司錄事㕘軍孝實克家動必中禮丕
承後¶命紆天鑒而増華敢跡前修琢豐碑而不朽銘曰¶
益作舜虞鍼分晉土慶流八族德盛三祖瑯琊象賢¶懐
文佩武光禄忠烈殺身報主尚書出將恢我王畧¶文教
内敷武功内鑠緇衣之弊惟公繼作用晦而明¶處豐思
<pb:KR4c0011_WYG_019-9a>
約鴻臚好謀夏卿稱職代天流化佐皇立極¶納于獻府
好是正直乃宅冢司謀猷允塞盡瘁事國¶夙夜在公居
無闕政殁有餘忠天子命我頌德銘功¶日月有既令問
無窮¶
　　　大唐故光祿大夫右散騎常侍集賢院學士<md:KR4c0011_SBCK_019-8a>¶贈
　　　太子少保東海徐文公神道碑并序¶
夫物之所宗也莫善乎德行道之以明也莫先乎文¶學
人倫以具體為難世業以濟美為貴有能兼之者¶其東
<pb:KR4c0011_WYG_019-9b>
海公乎公諱堅字某其先東海郯人永嘉之後¶仕業南
國因家吴興焉隋氏平陳徙族入雍今為馮¶翊人也原
其伯翳平水土實佐文命偃行仁義大啓¶徐方因國保
姓克昌厥後逮乎漢魏間出仁賢十二¶代祖晉江州刺
史順陽簡侯寧至五代祖梁直閣將¶軍慈源侯整整生
陳始安太守綜綜生隋延州臨貞¶令方貴方貴生唐果
州刺史孝徳孝徳生西臺舍人贈<md:KR4c0011_SBCK_019-8b>¶禮部尚書齊&KR0360;出入六
朝載祀數百文武冠冕存殁¶光靈訓子克家謀孫必復
<pb:KR4c0011_WYG_019-10a>
賢風儒行世有其人公即¶尚書府君之元子也生而濬
發黙識經藝粤自童齓¶則美文言時先府君為沛王侍
讀公之岐嶷聲振平¶臺王聞而延佇與之談議授簡能
賦所博奕為賢門¶客府寮深所厭服奄遭不造十四而
孤祖母金城郡¶君姜太夫人念其聰異誨以志學公遂
尅勉詣心精¶微磅礴九流激昻三變景倩幼露實賴愍
孫令佑大¶成抑由祖母上元中遭姜太夫人喪哀幾滅
性制則¶從禮有感斯絶無聲常淚服闋州辟秀才其年
<pb:KR4c0011_WYG_019-10b>
登科<md:KR4c0011_SBCK_019-9a>¶解巾補汾州㕘軍部送邊備至于定襄軍使王本
立¶素重公才署為管記書奏謀算悉以咨之坐耀鋒鋩¶
未嘗肯綮尋而換雲陽尉萬年主簿親累出為揚府¶工
曹振鱗將搏載躍京轂垂翼逺逝有聲東南俄遷¶太子
文學時秘閣羣籍大扺訛謬有勑召學士詳定¶公實在
焉為之刋輯巻盈二萬時輩傾倒服其博達¶尋與李嶠
等撰三教珠英書成奏御拜司封員外尋¶加朝散大夫
即拜郎中稍遷給事中以公代及文史¶詞不失舊雖居
<pb:KR4c0011_WYG_019-11a>
瑣闥尚比纒牽遂除中書舍人君子¶曰舜之官人也二
年勑公修則天聖后實録及文集<md:KR4c0011_SBCK_019-9b>¶等絶筆中宗嘉之璽
書敦慰賜爵慈源縣子賚物五¶百段旌良史也遷刑部
侍郎加秩銀青光祿大夫轉¶禮部侍郎兼判户部公久
踐朝廷累登省閣舊章必¶練即事無疑雅不煩文深得
大體雲臺高議以此歸¶之進封縣伯食邑五百戸兼昭
文館學士受詔與天¶竺僧菩提流至譯寳積經及栁冲
等同修姓氏系録¶二教寳真萬族有倫亟見成矣太平
<pb:KR4c0011_WYG_019-11b>
公主内秉國權¶駙馬武攸暨外收人望命公至第拒而
不行惡夫佞¶也景雲初今上夷亂主鬯東朝宫相四員
特難其選¶二以宰臣兼領一則天子故人任良兩宫實
在公矣<md:KR4c0011_SBCK_019-10a>¶遂除右庶子兼崇文館學士修史如故進爵東
海郡¶公食邑二千戸遷右散騎常侍以本官兼黄門侍
郎¶尋而即真禄賜同三品爵崇五等道茂兩宫利君謀¶
身舉代皆譽又以刪定格令承恩進爵二等公請迴¶授
叔父莊帝用懷之遂封莊為長城縣子天下義¶士莫不
<pb:KR4c0011_WYG_019-12a>
激昻焉侍中岑羲公之姻婭與其聨事深自¶危懼求典
閒司以逺祇悔遂改太子詹事迨羲禍敗¶地絶嫌疑先
是不交定王及此不昵岑氏見炎莫附¶思患預防信達
人也復以親累出為綘州歴永蘄棣¶衢四郡山川分位
楚夏異齊公政不易宜教以因俗<md:KR4c0011_SBCK_019-10b>¶德化歸厚人共由之
開元中㑹同京師遷秘書監無¶何轉國子祭酒皇帝稽
古崇訓開堂集儒以公才學¶元長命登首席遂令集賢
殿修撰又除右常侍以公¶為學士副丞相燕公知院事
<pb:KR4c0011_WYG_019-12b>
綢繆顧問日月獻納恩¶渥尤及少有其比上將柴于岱
宗詔公草其儀注定¶禋祀之位廣配類之儀博文約禮
或沿或革言出而人¶伏事立而天從時議逺矣及禮畢
承恩特加光祿大¶夫時置十銓公在分掌程不愆素且
無遺才公既賛¶相謨猷從容調議大鐘必諫温樹不言
啓沃盡規實¶致君於堯舜死生有命空比德于老彭享
年若干以<md:KR4c0011_SBCK_019-11a>¶開元十七年龍集已巳五月丁酉薨于長安
頒政里¶之私第聖人震悼君子稱嗟翌日有詔褒贈太
<pb:KR4c0011_WYG_019-13a>
子少¶保贈物若干段粟若干石特遣中使内侍尹鳳祥
弔¶祭而别賜布帛若干端疋俾鴻臚少卿元復監䕶葬¶
事官給鼓吹儀仗太常考行曰文君子曰仁而愛人¶敏
而好學家有榮業紹其弓冶國有大事修其典章¶謚之
曰文不亦宜乎其年冬甲子與夫人故南陽郡¶夫人合
葬于萬年縣之少陵原先塋禮也公寛和有¶禮温良能
斷智出于象外樞得其環中行之積也厚¶名之立也大
故起自黄綬累踐赤墀五省推高連州<md:KR4c0011_SBCK_019-11b>¶得最事將時並
<pb:KR4c0011_WYG_019-13b>
位與才偕莫之夭閎也至于升堂入¶室探微覩奥動有禮
樂之運言有雅頌之聲是惟無¶作作則萬物和而八音
備矣蓋嘗注史記修晉書續¶文選大隠傳及有文集三
十巻皆資於故實博於遺¶訓古今通變河漢共高或藏
名山或升天府亹亹然¶各得其所嗚呼文仲殁而其言
立子産終而遺愛存¶公則備焉宜受戩穀保乂厥後代
代守之有子曰峻¶嶠崐等才以雅著孝以特聞學茂髙
曾之科旨詞雄¶祖考之風格備歴清貫皆立能名三賢
<pb:KR4c0011_WYG_019-14a>
德聲方賈氏¶無愧累葉儒訓與班門孰多咸瞿瞿如皇
皇如昊天<md:KR4c0011_SBCK_019-12a>¶不追終身積痛求舊撰實勒諸墳道僕從述
者之後¶敬而伸之乃為銘曰¶
舜命益虞疇功帝俞偃王文教代集通儒光華鼎閥¶出
入秦吴門多長者君其最乎¶
　　　右其一¶
曾是好學果行洵美日就麟成鳳積鵬起黄綬覆簣¶朱
門方軌官籍正人朝稱良史
<pb:KR4c0011_WYG_019-14b>
　　　右其二¶
三入承明五遷外郡道有出處心齊喜愠帝思啓沃¶國
常師訓屢獻箴規偏承顧問<md:KR4c0011_SBCK_019-12b>¶　　　右其三¶
居常有異博而無惑綿蕝孫通銓衡叔則為龜為鏡¶立
言立德胡不拾遺左右王國¶
　　　右其四¶
悼興冕旒哀結衣簮宫供羽仗士惜人琴已矣終古¶平
<pb:KR4c0011_WYG_019-15a>
生德音松枝掛劍碑字生金¶
　　　右其五¶
　
　
　
　
　
　
<pb:KR4c0011_WYG_019-15b>
　
　
　
　
　
　
　
　曲江集巻十九¶
<md:KR4c0011_SBCK_020-1a>¶
<pb:KR4c0011_WYG_020-1a>
欽定四庫全書
　曲江集巻二十¶
　　　　　　　　　　　　唐　張九齡　撰
　　碑
