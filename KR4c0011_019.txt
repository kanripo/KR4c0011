# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:55.038780
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 19
#+PROPERTY: FILE SB04n0184-019唐丞相曲江張先生文集-卷第十九.
<pb:KR4c0011_SBCK_019-1a>¶
唐丞相曲江張先生文集卷之十九¶
　頌碑銘¶
　　故靳公遺愛鉻¶
　　正平忠憲公裴公碑銘¶
　　徐文公神道碑銘¶
　　　故襄州刺史靳公遺愛銘并序¶
江漢間州以十數而襄陽爲大舊多三輔之豪今則¶
一都之會故在𣈆稱南雍在楚爲北津厥繇冗雜亦¶
云難理而前此領郡鮮䏻安人或寛或猛或拘或抗¶
跡多弗𩔖俗亦弗寜是以天子念與我之理而公受¶
<pb:KR4c0011_SBCK_019-1b>¶
煩卿之&KR0009;矣公名&KR0106;字子濟其先某人也祖帥幽州¶
長史父禮庭奉天討監察御史世不苟合義在難進¶
雖無充量之位而有積善之烈矣公性持重有器望¶
即温而厲居敬而簡度量可以轉物徳義可以服人¶
而先王遺言率由好學君子行道必本忠恕浚源水¶
潔厲翼雲翔故一舉爲拾遺巳有逺致三入爲御史¶
&KR0754;然正色當時知音謂且大用而尚書理本郎官選¶
才亟踐諸曹克壓群議及再典大郡遂佐益州攝御¶
史丞都督西南軍事原軫超將豈惟上徳翁歸中立¶
實兼文武先是兵連蠻徼歳轉軍儲優我公私費以¶
<pb:KR4c0011_SBCK_019-2a>¶
巨億公乃急其所病思有以易之建大田於雲南罷¶
饋糧於巴蜀向之踰重阻冐毒瘴&KR0018;擔以踣斃埀耳¶
於剽掠者毎十有五六及公底績盡境頼全至於是¶
&KR0022;也政實有素今也惟行不違其方以索其極莫不¶
教之誨之優之柔之從者善之否則威之先徳後刑¶
端本肇末物知所勸事則有經率訓者衆多變薄爲¶
厚感惠者深逺既和且均夫然後人斯恥格庭少諍¶
訟叅佐閑拱属城晏如其始也一年而政成其終也¶
三年而頌興愛之如父母畏之如神明開元十二年¶
以理跡尤異廉使上逹天子嘉之稍遷陜州刺史暨¶
<pb:KR4c0011_SBCK_019-2b>¶
解印去郡攀車盈途或願借留無緣而人吏&KR0210;道或¶
瞻望弗及而老㓜啼呼如是者五里而終朝十日乃¶
出界而皆有言曰捨我何之及聞公之䘮哀可知矣¶
市爲之罷舂以之輟惠愛之結深古今之感一盖爲¶
仁由巳而遺徳在人者其若是乎郡中士大夫與門¶
生故吏聚族而議譔徳是以刻石立紀彼鮦陽之陋¶
墮淚成碑此峴山之績銘曰¶
英英靳公宣哲秉彛爲我髦士作人元龜倜儻大節¶
磊落瑰詞人亦有言天實資之御史&KR0033;繩郎官高選¶
動必兼遂䏻皆再踐紏遏&KR0022;慝彌綸事典遂及我人¶
<pb:KR4c0011_SBCK_019-3a>¶
化流樊[沔-丏+丐]激厲素風抑&KR0045;善政約紀爲法急人所病¶
物故推誠事匪忘敬感被于下仁明在詠舉徳不鮮¶
渉道載深穆然清風莫其遺音繄公既没厥跡可尋¶
勒石是圗以慰甿心¶
　　　大唐金紫光祿大夫行侍中兼吏部尚書弘¶
　　　文舘學士贈太師正平忠憲公裴公碑銘并¶
　　　序¶
夫道遵常習故盖人拘於凡也得精忘麄是天縱於¶
聖也方聖上之㧞太師也豈藉譽於朝廷哉徑取才¶
於無跡懸收功於未朕而終致大用克成休勲使祖¶
<pb:KR4c0011_SBCK_019-3b>¶
虚名者見西子而憎貌工横議者聞魯連而杜口乃¶
知古所則哲雖帝其難今之得人遇聖爲易䏻允明¶
主之鑒不負真賢之實者其在正平忠憲公乎¶
公諱光庭字連城河東聞喜人也伯翳之後與秦同¶
姓始封于裴因邑命氏在魏晉之際爲人物之傑與¶
瑯瑘王氏相敵時人謂之八裴八王自兹厥後奕代¶
更盛大王父定周大將軍馮翊太守瑯瑘公大父仁¶
隋光祿大夫追贈持節原州都督天之既厭隋徳矣¶
見危致命不亦難乎謚之曰忠憲春秋之義也父行¶
儉禮部尚書兼定襄道行軍大總管聞喜縣公贈大¶
<pb:KR4c0011_SBCK_019-4a>¶
尉時或有奸王命矣禁暴安人不謂重乎謚之曰獻¶
尊名之典也公即獻公之第七子降神元和含光不¶
曜越在初&KR0010;巳有老成雖逺大是圗而近識莫誤學¶
探帝載何事小名業綜人倫豈矜一善弱&KR0010;居太尉¶
獻公䘮㓜以孝聞尋補引文舘學生神龍&KR0004;明經擢¶
第授家令寺丞轉太常丞加朝散大夫景龍中以親¶
累外轉尋入爲陜王友改右衛郎將丁𣈆&KR0038;大夫人¶
憂柴毀骨立殆至滅性服免起爲貝州别駕未之就¶
也復除右衛&KR0048;將無何遷率府中郎嗟乎有其道而¶
無其用不可行也得其時而不得其志亦不可行也¶
<pb:KR4c0011_SBCK_019-4b>¶
公&KR0018;經綸之器韜王霸之累自委泊外臺棲遲下位¶
出入從事十數年間坦然而自若者何哉盖知才有¶
所必伸命有所必與非苟而巳開元中聖上思光祿¶
之休烈盖太尉之元勲是必象賢其將大授特拜司¶
門郎中轉兵部仙臺之文始應列宿鴻漸之羽可用¶
爲儀遷鴻臚少卿以觀其䏻也是&KR0010;天子有事于岱¶
宗諸侯會朝于行在執籩豆者不限於中外獻賝賮¶
者亦勤於駿奔莫不來享無有逺近而執政者以公¶
代曉邉事職在行人且曰夷狄豺狼黷盟阻徳我今¶
有事戎或生心我張吾師有備無患若何公曰不可¶
<pb:KR4c0011_SBCK_019-5a>¶
夫封禪者所以告成功也觀兵者所以威逆命也云¶
亭苗扈非一時之事也受脤執燔非三代之禮也天¶
方佑我光啓舊服憬彼獯鬻䏻違天乎無庸勦人可¶
以諜告從之秋九月突厥果使其相執失頡利發與¶
其介阿史徳暾泥熟來朝公之謀也東封還遷兵部¶
侍郎圻父之職夏卿之亞存而舉者悉以舉之公於¶
是考遺訓補缺典飾蒐苗獮狩之禮詳征稅簡稽之¶
賦頒九畿之政設九伐之刑以練&KR0038;容以精軍實邉¶
鄙不聳帝用嘉之旣而拜中書侍郎同中書門下平¶
章事兼御史大夫王言其出霈乎人有歸也天憲惟¶
<pb:KR4c0011_SBCK_019-5b>¶
明肅乎人知禁也㝷加銀青光祿大夫換黄門侍郎¶
俄遷侍中兼吏部尚書弘文舘學士總百揆之樞轄¶
酌九流之淵奥叶文&KR0100;之殷度人神之和水火象鼎¶
其惟實餗山川出雲用作霖雨時哉之會無得稱焉¶
先是大化之行務以玄黙遵夫簡易舊章在而不議¶
吏道雜以多端公於是求革故之實契隨時之義作¶
執秩以平之設循資以定之謹權衡以選之考殿最¶
以叅之姦回無所措其邪蹲踏不䏻介其量多士動¶
色郡方改曕仰之者邈乎如山窺之者間不容髪或¶
曰執事無乃惠歟公曰大命敢不敬歟若然方將致¶
<pb:KR4c0011_SBCK_019-6a>¶
六符於泰階驅百姓於仁壽豈直睥睨先世紛綸近¶
古汨而隨流守而勿失云耳哉二十年冬上幸河東¶
祠后土命公兼左軍師禮畢賜爵正平男加光祿大¶
夫抑人有言曰𣗳徳莫如滋積仁莫如重則臧僖之¶
慶有後於魯欒武之徳未絶於人宜公侯之子孫必¶
復其始也公嘗讀易至益之屯與升之漸廼喟然嘆¶
曰物惡有滿而不溢髙而不危者哉旣而居不崇侈¶
動不踰法雖百乗之家萬夫之長冲如也謂日用不¶
知存諸方冊何天年未永瘼此台臣二十有一年春¶
三月癸卯遘疾薨于京師平康里之私第春秋五十¶
<pb:KR4c0011_SBCK_019-6b>¶
八朝廷哀傷冕旒震悼制戸部尚書杜暹即殯弔祭¶
&KR0608;物五百段粟五百石䘮事優厚官供輟朝三日丁¶
未有詔贈太師謚曰忠憲使某官某監護䘮事以某¶
月日葬我忠憲公於聞喜之舊塋禮也初知星者言¶
上相有變良臣將殁謂請禳之公曰使禍可禳而去¶
則福可祝而來也論者多之以爲知命夫天下之逹¶
道有五所以行之者三曰忠孝仁安君忠也榮親孝¶
也周物仁也此三者有一於身鮮矣而公實兼之且¶
媚于人者必好其威福賢於事者必羞其謗政公知¶
其然則以&KR0033;道匪躬之故(忠/莫)厚矣禮爲人子春秋以¶
<pb:KR4c0011_SBCK_019-7a>¶
致享義於人臣夙夜以從命公知其然則以時告如¶
在之敬孝莫重焉夫以衡石之任陶鈞之力莫不責¶
成於下吏求備於一人以故舞文雷同疑獄&KR0010;構恬¶
而不改浸以成風公知其然則以信察御物之惠仁¶
莫加焉其行巳奉公皆此𩔖也嘗所著述率于箴規¶
以爲惇叙九族本枝百代王者之盛也而義不可以¶
無訓作瑶山徃記維城前&KR0100;以諷之微而彰志而晦¶
聖人之舉也道不可以虚行作續春秋自戰&KR0038;迄于¶
周隋以統之臣子之義也天人之際備矣非洽聞通¶
理其孰䏻與於此乎宜其存無&KR0499;人歿有遺愛嗣子¶
<pb:KR4c0011_SBCK_019-7b>¶
稹京兆府司録事叅軍孝實克家動必中禮丕承後¶
命紆天鑒而增華敢跡前修琢豐碑而不朽銘曰¶
益作舜虞鍼分𣈆土慶流八族徳盛三祖瑯瑘象賢¶
懐文佩武光禄忠烈殺身報主尚書出將恢我王略¶
文教内敷武功外鑠緇衣之弊惟公&KR0071;作用晦而明¶
處豐思約鴻臚好謀夏卿稱職代天流化佐皇立極¶
納于憲府好是正&KR0033;乃宅冢司謀猷允塞盡瘁事&KR0038;¶
夙夜在公居無闕政殁有餘忠天子命我頌徳銘功¶
日月有既令聞無窮¶
　　　大唐故光祿大夫右散&KR0016;常侍集賢院學士¶
<pb:KR4c0011_SBCK_019-8a>¶
　　　贈太子少保東海徐文公神道碑并序¶
夫物之所宗也莫善乎徳行道之以明也莫先乎文¶
學人倫以具體爲難世業以濟美爲貴有䏻兼之者¶
其東海公乎公諱堅字某其先東海郯人永嘉之後¶
仕業南&KR0038;因家呉興焉隋氏平陳徙族入雍今爲馮¶
翊人也原其伯翳平水土實佐文命偃行仁義大啓¶
徐方因國保姓克昌厥後逮乎漢魏間出仁賢十二¶
代祖晉江州刺史順陽簡寜侯至五代祖梁&KR0033;閣將¶
軍慈源侯整整生陳始安太守綜綜生隋延州臨貞¶
令方貴方貴生唐果州刺史孝徳生唐西臺舍人贈¶
<pb:KR4c0011_SBCK_019-8b>¶
禮部尚書齊&KR0360;出入六朝載祀數百文武冠冕存歿¶
光靈訓子克家謀孫必復賢風儒行世有其人公即¶
尚書府君之元子也生而濬發黙識經藝粤自童齓¶
則美文言時先府君爲沛王侍讀公之岐嶷聲振平¶
臺王聞而延佇與之談議授簡能賦慱奕惟賢門¶
客府寮深所厭服奄遭不造十四而孤祖母金城郡¶
君姜太夫人念其聰異誨以志學公遂尅勉詣心精¶
微磅礴九流激昻三變景倩㓜露實頼愍孫令伯大¶
成抑由祖母上元中遭姜太夫人䘮哀幾滅性制則¶
從禮有感斯絶無聲常涙服闋州辟秀才其年登科¶
<pb:KR4c0011_SBCK_019-9a>¶
解巾補汾州叅軍部送邉備至于定襄軍使王本立¶
素重公才署爲管記書奏謀筭悉以咨之坐耀&KR0289;鋩¶
未嘗肯綮㝷而換雲陽尉萬年坐簿親累出爲&KR0045;府¶
工曹振鱗將&KR0366;載躍京轂垂翼逺逝有聲東南俄遷¶
太子文學時秘閣群籍大抵訛謬有勑召學士詳定¶
公實在焉爲之刋緝卷盈二萬時軰絶倒伏其博逹¶
尋與李嶠等撰三教珠英書成奏御拜司封員外尋¶
加朝散大夫即拜郎中稍遷給事中以公代及文史¶
詞不失舊雖居𤨏闥尚比&KR0374;牽遂除中書舍人君子¶
曰舜之官人也二年勑公修則天聖后實錄及文集¶
<pb:KR4c0011_SBCK_019-9b>¶
等絶筆中宗嘉之璽書敦慰賜爵慈源縣子賚物五¶
百段旌良史也遷刑部侍郎加秩銀青光祿大夫轉¶
禮部侍郎兼判戸部公久踐朝廷累登省閣舊章必¶
練即事無疑雅不煩文深得大體雲臺髙議以此歸¶
之進封縣伯食邑五百戸兼昭文舘學士受詔與天¶
竺僧菩提流至譯寳積經及柳冲等同修姓氏系録¶
二教寳真萬族有倫亟見成矣太平公主内秉&KR0038;權¶
駙馬武攸暨外收人望命公至第拒而不行惡夫佞¶
也景雲初今上夷亂主鬯東朝官相四員特難其選¶
二以宰臣兼領一則天子故人任良兩宫實在公矣¶
<pb:KR4c0011_SBCK_019-10a>¶
遂除右庻子兼崇文舘學士修史如故進爵東海郡¶
公食邑二千戸遷右散&KR0016;常侍以本官兼黄門侍郎¶
尋而即真祿賜同三品爵崇五等道茂兩官利君謀¶
身舉代皆譽又以刪定格令承恩進爵二等公請又¶
授叔父齊莊帝用懐之遂封莊爲長城縣子天下義¶
士莫不激昻焉侍中岑羲公之姻婭與其聮事深自¶
危懼求典閑司以逺祗悔遂改太子詹事迨羲禍敗¶
地絶嫌疑先是不交定王及此不昵岑氏見炎莫附¶
思患預防信逹人也復以親累出爲綘州歷永蘄棣¶
衢四郡山川分位楚夏異齊公政不易宜教以因俗¶
<pb:KR4c0011_SBCK_019-10b>¶
徳化歸厚人共由之開元中會同京師遷秘書監無¶
何轉國子祭酒皇帝稽古崇訓開堂集儒以公才學¶
元長命登首席遂令集賢殿修撰又除右常侍以公¶
爲學士副丞相燕公知院事綢繆顧問日月獻納恩¶
渥尤及少有其比上將柴于岱宗詔公草其儀注定¶
禋祀之位廣配𩔖之儀博文約禮或㳂或革言出而人¶
伏事立而天從時議逺矣及禮畢承恩特加光祿大¶
夫時置十銓公在分掌程不愆素且無遺才公既賛¶
相謨猷從容調議大鍾必諫温𣗳不言啓沃盡規實¶
致君於堯舜死生有命空比徳於老彭享年若干以¶
<pb:KR4c0011_SBCK_019-11a>¶
開元十七年龍集巳巳五月丁酉薨于長安頒政里¶
之私第聖人震悼君子稱嗟翌日有詔褒贈太子少¶
保贈物若干段粟若干石特遣中使内侍尹鳳祥弔¶
祭而别賜布帛若干端疋俾鴻臚少卿元復監護葬¶
事官給鼓吹儀仗太常考行曰文君子曰仁而愛人¶
敏而好學家有榮業紹其&KR0211;冶&KR0038;有大事修其典章¶
謚之曰文不亦宜乎其年冬甲子與夫人故南陽郡¶
夫人合塟于萬年縣之少陵原先塋禮也公寛&KR0073;有¶
禮温良䏻㫁智出千象外樞得其環中行之積也厚¶
名之立也大故起自黄綬累踐赤墀五省推高連州¶
<pb:KR4c0011_SBCK_019-11b>¶
得最事將時並位與才偕莫之天閼也至於升堂入¶
室探微覩奥動有禮樂之運言有雅頌之聲是惟無¶
作作則萬物和而八音備矣盖嘗注史記修晉書續¶
文選大隱傳及有文集三十卷皆資於故實博於遺¶
訓古今通變河漢共髙或藏名山或升天府舋舋然¶
各得其所嗚呼文仲歿而其言立子産終而遺愛存¶
公則備焉宜受戩榖保艾厥後代代守之有子曰峻¶
嶠崐等才以雅著孝以特聞學茂髙曾之科㫖詞雄¶
祖考之風格備歷清貫皆立䏻名三賢徳聲方賈氏¶
無愧累葉儒訓與班門孰多咸瞿瞿如皇皇如昊天¶
<pb:KR4c0011_SBCK_019-12a>¶
不追終身積痛求舊撰實勒諸墳道僕從述者之後¶
敬而伸之乃爲銘曰¶
舜命益虞疇功帝俞偃行文教代集通儒光華鼎閥¶
出入秦呉門多長者君其最乎¶
　　　右其一¶
曾是好學果行洵美日就麟成鳳積鵬起黄綬覆簣¶
朱門方&KR0100;官籍正人朝稱良史¶
　　　右其二¶
三入承明五遷外郡道有出䖏心齊喜愠帝思啓沃¶
國常師訓屢獻箴規偏承顧問¶
<pb:KR4c0011_SBCK_019-12b>¶
　　　右其三¶
居常有異博而無惑綿蕝孫通銓衡叔則爲龜爲鏡¶
立言立徳胡不孑遺左右王國¶
　　　右其四¶
悼興冕旒哀結衣簮官供羽仗士惜人琴巳矣終古¶
平生徳音松枝掛劒碑字生金¶
　　　右其五¶
唐丞相曲江張先生文集卷之十九¶
