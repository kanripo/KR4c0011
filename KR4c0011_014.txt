# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.817685
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 14
#+PROPERTY: FILE SB04n0184-014唐丞相曲江張先生文集-卷第十四.
<pb:KR4c0011_SBCK_014-1a>¶
唐丞相曲江張先生文集卷之十四¶
　状(并御批)¶
　　賀北庭解圍状　賀奚契丹廓清有期状¶
　　賀誅奚賊可突于状賀破突厥状¶
　　賀東北累捷状　賀依聖料赤山北無賊状¶
　　賀突厥傷死状　賀聖料突厥必有亡状¶
　　賀盖嘉運破賊状　賀賊蘇禄遁走状¶
　　賀雪状　賀侍講偏賜衣物状¶
　　賀雨状　賀雨晴状¶
　　賀雨状　賀雪状¶
<pb:KR4c0011_SBCK_014-1b>¶
　　賀祈雨有應状　賀太陽不虧状¶
　　賀祥雲見状　賀麥登状¶
　　賀衢州進古銅器表¶
　　　賀北庭解圍仍有殺&KR0023;状(并御批)¶
右盖嘉運奏北庭解圍仍有殺&KR0023;蘇禄背徳敢此讐¶
天盡驅犬羊來犯軍鎮雖肆㐫毒欲逞其心而邉兵¶
無遺鏃之費狂賊有輿尸之禍此皆陛下聖武將士¶
恭行逺必叶謀動無遺䇿䏻令氛祲坐自廓清臣等¶
忝奉宻謀屢承獻捷踴躍稱慶倍百&KR0106;情謹奉状陳¶
賀以聞謹奏¶
<pb:KR4c0011_SBCK_014-2a>¶
　　　御批¶
醜虜違方我之有待奔亡相次天實誅之鎮撫四夷¶
故有賢相權宜一䇿何獨朕躬所賀知¶
　　　賀奚契丹並自離貳廓清有期状¶
右適髙力士宣示臣等張守珪奏契丹及奚並自離¶
貳兼安禄山復有殺&KR0023;賊數將盡觸緒猜携邉鎮勤¶
兵伺&KR0169;而動誅剪有日廓清可期此皆天威逺臨逋¶
逃自㓕臣等不勝慶躍之至¶
　　　御批¶
比未窮巢穴有慎徃兵果自猜携人神所棄折衝罇¶
<pb:KR4c0011_SBCK_014-2b>¶
爼遥可圖之所賀知¶
　　　賀誅奚賊可突于状(并御批)¶
右髙力士宣示張守珪所上逆賊契丹屈烈及可突¶
于等首級此等惡稔䘮敗&KR0005;及故天誘其衷既降又¶
貳而感義之士惡其飜覆背恩之賊旣巳誅鋤幽障¶
廓清華夷俱靜計其餘噍未無動揺陛下邉任先擇¶
聖謀獨㫁克禀成命&KR0035;此戎功且知河朔無轉輸之¶
勞林胡爲賦稅之地臣等忝在樞近預聞逺績捷書¶
之至喜倍恒情謹奉状陳賀以聞謹奏¶
　　　御批¶
<pb:KR4c0011_SBCK_014-3a>¶
用兵之上者修政於廟堂折衝千里之外此之謂也¶
小冦適降復爲飜動邉軍除剪有國常刑朕方事籍¶
田而今獻捷當鑄劒㦸以爲農器也¶
　　　賀破突厥状(并御批)¶
右張守珪表奏突厥四萬&KR0016;前月二十五日至䏻訖¶
離山契丹湼禮等前後斬&KR0023;俘馘数十萬突厥可汗¶
棄甲逃亡奚主李歸國及平盧軍將等追犇逐北計¶
日殱㓕更聞奏者伏以突厥新立輕事用兵彼之威¶
衆在於一舉又兩蕃與其結&KR0169;交構未深在於邉隅¶
猶軫天筭陛下料其終始指授規模知其舉種盡來¶
<pb:KR4c0011_SBCK_014-3b>¶
本自無䇿勞師襲逺必合成擒使蕃&KR0016;先&KR0289;漢軍堅¶
壁坐觀成敗自戰蠻夷今契丹纔交突厥巳破計其¶
奔北必至䘮亡脫身&KR0023;全亦舉衆皆棄北虜震懾從¶
此氣衰東胡保邉永不携貳寛傜罷柝自此可期斯¶
皆聖徳逺覃皇威遐振事無遺䇿舉不失圖臣忝跡¶
樞近親承睿略抃躍之至倍百&KR0106;情謹奏状陳賀以¶
聞謹奏¶
　　　御批¶
兩蕃歸我因用御邉北虜猖狂欲有親率何則馳騁¶
之&KR0016;突厥頗強&KR0211;矢之功契丹稱勁彼强也歷逺巳¶
<pb:KR4c0011_SBCK_014-4a>¶
弊此勁也襲近而摧勢自不敵况違天意廟堂良算¶
亭障稜威故合而有成豈朕之獨㫁所賀知¶
　　　賀東北累捷状(并御批)¶
右今日劉思賢至奉宣聖㫖埀示臣等破賊所由兼¶
見守珪表奏具承契丹累捷伏以聖武所加制勝者¶
無失天威不抗犯順者自亡突厥負衆背恩窮㐫逺¶
襲兩蕃懐徳誓死如歸三軍奉國從命如指遂使一¶
戰便尅巳聞殺傷無筭慟哭而奔則知主&KR0005;必死且¶
蠻夷相伐我則不勞壃&KR0163;有虞義亦奚失固知無愆¶
信於漠北有大咄於燕郵此實獨㫁神謀事皆有預¶
<pb:KR4c0011_SBCK_014-4b>¶
萬全之䇿永靜邉隅薄伐之師匪勞中夏凡在&KR0058;庻¶
孰不欣躍臣等忝預樞近倍百&KR0106;情無任慶悅之至¶
　　　御批¶
東歸兩蕃不&KR0012;含育北制强虜且知威信自相攻伐¶
稍警邉陲屢有奔亡非無逆順朕之早預故亦常圖¶
今乃歸功得無同體¶
　　　賀依聖料赤山北無賊及突厥要重人死状¶
　　　信安郡王禕承王忠副驚固牒云赤山有賊¶
右先得前件牒云九月三日奚探見賊無數前三日¶
臣等面奉聖㫖料此必安祿山所&KR0005;之兵奚疑是賊¶
<pb:KR4c0011_SBCK_014-5a>¶
使有此牒也臣等當時又奏突厥舉國大來微有輸¶
失便去竊料此意恐其有謀陛下又云必應彼有要¶
重人死所以即去今日幽州節度判官監察御史張¶
曉至云今月十一日從幽州發來赤山元自無賊奚¶
所見者正是安祿山下兵馬又云契丹有蕃落人走¶
來云突厥之兵馬平章事第一人死所以狼狽即去¶
在路毎日於帳衙前哭此聖心懸照有如目擊臣等¶
親奉睿筭及此符同萬里無差不勝驚喜無任踴躍¶
之至仍望宣付史舘¶
　　　御批¶
<pb:KR4c0011_SBCK_014-5b>¶
朕臨御有年更事多矣天人之際先意後合此亦賊¶
意可量非朕謀之必中&KR0005;有可紀任付史舘¶
　　　賀突厥小可汗必是傷死状¶
右牛仙童宣勑送前件契丹令問委曲者臣等借問¶
突厥退散所由其伊&KR0269;于被擒&KR0005;隨五日因夜却走¶
廻毎日實見突厥諸&KR0005;皆於衙帳前哭及整正靣是¶
實㨿此必是小可汗傷死若其不然不合如此審觀¶
伊吐干情状亦即不敢妄言必其不虚乃是天敗比¶
其歸至本處固應更有餘殃醜虜破亡必自此始也¶
陛下聖徳無逺妖沴自銷不勞師徒巳清朔漠臣等¶
<pb:KR4c0011_SBCK_014-6a>¶
&KR0023;奉廟筭不勝抃躍之至¶
　　　賀聖料突厥必有亡徵其兆今見状¶
右林招隱宣勑示臣等張守珪云契丹婦女屈&KR0005;從¶
突厥出來知可汗死是實又云黄頭突厥與黙啜突¶
厥爭言氣兵馬欲&KR0242;驚軍屈&KR0005;然得走來者參驗前¶
後從突厥來者&KR0003;事多同况此婦人尤爲指實死既¶
非謬天實誅之且諸蕃之中北虜爲桀不待征戰而¶
自取殱夷此誠天助有道坐清妖祲陛下嘗有聖料¶
者知其必有亡徴今云兵馬自爭其兆巳見佇聴其¶
敗但只納降亭障息兵&KR0005;自此始不勝欣慶之至¶
<pb:KR4c0011_SBCK_014-6b>¶
　　　賀盖嘉運破賊状(并御批)¶
右高力士宣奉勑示臣等王尚客奏状知盖嘉運至¶
突厥施店宻城逢賊便闘多有殺&KR0023;且㐫黨大衆見¶
在邉城方擬經春圖爲邉患忽聞嘉運比入復有破¶
傷必其驚忙當有携散皆是聖略先定萬里懸同尚¶
客所言合符前㫖臣等不勝慶躍之至¶
　　　御批¶
方隅蹔警乃圖其事不出意外且有殺傷雖復嘯聚¶
邉城故應知難而退鼎臣叅佐何獨朕躬所賀知¶
　　　賀賊蘇祿遁走状(并御批)¶
<pb:KR4c0011_SBCK_014-7a>¶
右高力士宣勑示臣等曹待仙奏状知蘇禄遁走入¶
山出界者四鎮懸逺北被侵逼&KR0005;士用命雖有誅鋤¶
㐫徒尚多日有抄掠兵疲矢盡爲弊亦深今自奔亡¶
誠是震懼聖威無逺氣沴坐銷又北庭救兵當時廻¶
斾不費軍廪事且無憂吐蕃縱實西行蘇禄不得相¶
應其敗可必又無可憂邉等且寜不勝慶慰謹奉状¶
陳賀以聞謹奏¶
　　　御批¶
朕以信撫逺蕃故當順以歸命去順爲惡天何容之¶
力屈計窮果自奔散卿等料其後事亦以當然所賀¶
<pb:KR4c0011_SBCK_014-7b>¶
知¶
　　　賀雪状(并御批)¶
右伏以至徳惟勤親耕以勸大禮云畢勞酒加歡聖¶
感天從豐年雪應始降澤於千畒&KR0005;有盈於萬箱臣¶
等忝陪近侍載深慶躍無任恱豫之至謹奉状陳賀¶
以聞謹奏¶
　　　御批¶
籍田勸農勞酒成禮此時降雪神人以和是頼台臣¶
致兹嘉應¶
　　　賀侍講徧賜衣物状(并御批)¶
<pb:KR4c0011_SBCK_014-8a>¶
右髙力士宣稱陛下親講讀毛詩徧賜侍講陳希烈¶
三品兼衣物等伏以睿思玄通超然物表俯臨天下¶
必&KR0035;風化既弘儒教考覈詩人爰託師資親行講讀¶
章句初畢賞錫有加明主用心孰不知勸臣等謬承¶
任遇實愧經通聖業彌深微誠何補方思斆學以助¶
明時無任恱豫之至¶
　　　御批¶
漢家用儒&KR0029;以爲相卿等輔佐朕亦論思侍講&KR0003;詩¶
用符正道既至匡益特加章綬是先敦奨應會謀猷¶
因斯行講引進經術也所賀知¶
<pb:KR4c0011_SBCK_014-8b>¶
　　　賀雨状(并御批)¶
右伏以自春降澤粟麥巳滋首夏再旬時雨稍晩陛¶
下念深萬姓恩覃庻獄&KR0005;有事山川用逹精意徳音¶
纔發甘霔滂沱此誠聖感必通天應如荅臣等忝居¶
近侍倍百&KR0106;情無任抃躍之至謹奉状陳賀以聞謹¶
奏¶
　　　御批¶
過月不雨農事或　是用責躬兼令省獄卿即同體¶
共逹乃誠天且不違榖麥皆遂若事關政令動必合¶
符積久&KR0072;抑亦宜踈理宜成朕懐也所賀知¶
<pb:KR4c0011_SBCK_014-9a>¶
　　　賀雨晴状(并御批)¶
右今月十日髙力士宣聖㫖以霖雨方滯有害稼穡¶
之憂&KR0005;親禱上陽三日内不坐精意朝發而重隂夕¶
霽乃數日巳耒遂致開朗誰謂天逺其應甚速遂得¶
麥秋有望蚕事且登則知至人無心與天地合契神¶
功潜運豈隂陽不測伏惟陛下明徳自廣兢業載懐¶
所致休徴必加謙慎天聖相合福致群生日用不知¶
年和在此臣等無䏻翊佐徒忝近宻毎有大猷承奉¶
不暇無任欣戴慶躍之至¶
　　　御批¶
<pb:KR4c0011_SBCK_014-9b>¶
雨以救旱忽至秋霖所慮害農彌深罪巳明靈盻蠁¶
遂與開霽實因誠至非謂徳先時麥既登百榖有望¶
亦卿等同體之效¶
　　　賀雨状(并御批)¶
右畿輔之間秋來少雨聖心有軫稼穡惟憂徳至于¶
天慶自嘉節實有神應旋降甘雨使&KR0005;枯之苗有同¶
於再熟巳息之望不意於萬人臣有限不&KR0023;當時稱¶
慶無任悚踴之至¶
　　　御批¶
時愆膏雨至于節日以此之故初無宴私雖遵所請¶
<pb:KR4c0011_SBCK_014-10a>¶
憂樂相半樂通和氣憂亦爲隂因兹霈然若以誠應¶
方&KR0053;晚歳有同再熟與卿同慰也¶
　　　賀雪状(并御批)¶
右伏以自冬少雪粟麥未滋歳律向終農候方近陛¶
下&KR0058;庻在念憂濟常深聖心精誠天意昭感孰云玄¶
逺不日有應遂得盈尺告祥動植霑洽豐年有望即¶
事可期既表非常之祥實倍不任之喜不勝抃躍之¶
至¶
　　　御批¶
歳律方窮乆無雨雪頃者信&KR0043;落而復收朕用責躬¶
<pb:KR4c0011_SBCK_014-10b>¶
天實䧏鑒皓然竟夕&KR0005;遍寰瀛固在卿等寛和所致¶
也¶
　　　賀祈雨有應状(并御批)¶
右臣一昨靣奉恩㫖緣秋稼有望時雨蹔　念及&KR0058;¶
元見于顔色方躬自祈請誠勤夙夜上靈昭鑒嘉瑞¶
必臻昨日申酉之間雲物果應&KR0004;含五色正覆於壇¶
&KR0163;未及終宵更灑於城闕遂使炎埃&KR0043;&KR0243;雪暑暫清¶
實兾膚寸之資畢致普天之澤臣等多昧徒仰於成¶
造蒼生何幸毎及於聖私無任欣戴抃躍之至仍望¶
宣付史舘¶
<pb:KR4c0011_SBCK_014-11a>¶
　　　御批¶
朕毎念元元無忘夙夜頃來少雨是用精祈所見徴¶
祥果成其應豈朕之徳天實爲之八則滂沱與卿等¶
同慰請付史舘者依¶
　　　賀太陽不&KR0603;状(并御批)¶
右今月朔太史奏太陽不&KR0603;據諸家暦皆蝕十分巳¶
上仍帶蝕出者今日日出百司瞻仰光景無&KR0603;臣伏¶
以日月之行值交必蝕筭數先定理無推移今朔之¶
辰應蝕不蝕陛下聞日有變齊戒精誠外寛刑政内¶
廣仁惠聖徳日慎災祥自弭若無表應何謂大明臣¶
<pb:KR4c0011_SBCK_014-11b>¶
等不勝感慶之至¶
　　　御批¶
一昨有司奏太陽當&KR0603;孰云交分亦繫休咎朕之薄¶
徳是用責躬應蝕不蝕且符至願昔漢家日蝕之變¶
則舉賢良招直諌盖思&KR0024;過以名其咎也&KR0154;若勤於¶
未兆預以圗之招諌登賢以先天意當與卿等夙夜¶
爲心所請付史舘者依¶
　　　賀祥雲見状(并御批)¶
右臣等伏見道門威儀司馬秀表稱今月十日夜陛¶
下親臨同明殿道&KR0163;爲宗廟蒼生祈福有祥雲見伏¶
<pb:KR4c0011_SBCK_014-12a>¶
以聖徳以精至動天天意以盻蠁符聖其感甚速其¶
應豈逺陛下聖敬之深勤恤所至虚心如荅神道何¶
言自表休期以介景福生人大頼天下幸甚臣等忝¶
居近侍義百&KR0106;情謹奉状陳賀以聞¶
　　　御批¶
朕欽籍玄風&KR0225;懐道力上資宗廟下浸元元俾在潜¶
通乃至昭覩愧畏相屬曷用當之願記史臣以彰降¶
鑒豈朕所宜讓也所請者依¶
　　　賀麥登状(并御批)¶
右今日高力士宣示臣等皇太子表以嘉麥有成陛¶
<pb:KR4c0011_SBCK_014-12b>¶
下躬執勞事率先兆庻皇太子巳下&KR0071;美聖功臣聞¶
勤於稼穡必有來麰之慶著在春秋則非他榖之比¶
伏惟陛下致敬宗廟屬念&KR0058;元春郊順時則千畆在¶
御禁園測候則萬寓皆豐况云立訓天人降尊農務¶
上靈昭徳巳聞瑞日增輝當暑不疲則有祥雲自覆¶
是彰敦本之化式旌造物之功人謡在兹天意可鑒¶
且禹之盡力堯實用心史䇿美談帝王爲範未有休¶
徴神應若斯之盛者也以今况古千載未聞請付史¶
官天下幸甚臣等叨榮近侍倍百&KR0106;情無任感戴抃¶
躍之至¶
<pb:KR4c0011_SBCK_014-13a>¶
　　　御批¶
朕親耕千畆卿等佐之謂之勤農期於盡力故園&KR0080;¶
種麥别殿築&KR0163;訓子勸人因之表奏粢盛薦寢是契¶
夙心雲日告休易致昭感欲書諸史䇿卿實史官任¶
斟酌事宜耳¶
　　　賀衢州進古銅器表¶
右伏見衢州所進瑞魚銘等神物&KR0606;奇形製純古魚¶
爲龍象既彰受命之元銘作久文更表錫年之永河¶
圖舊事無以加之臣叶賛休明屢承福應忝惟拜慶¶
倍百&KR0106;情伏望宣付史官傳之不朽無任忻仰喜躍¶
<pb:KR4c0011_SBCK_014-13b>¶
之至¶
唐丞相曲江張先生文集卷之十四¶
