# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.859959
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB04n0184-015唐丞相曲江張先生文集-卷第十五.
<pb:KR4c0011_SBCK_015-1a>¶
唐丞相曲江張先生文集卷之十五¶
　状(并御批)¶
　賀御製開元音義　賀論三教状¶
　賀御注金剛經状　賀皇太子製碑状¶
　賀上仙公主靈應状　賀昭陵徴應状¶
　謝知章&KR0807;状　謝工部侍郎状¶
　謝知制誥状　謝兩弟移官就養状¶
　謝中書侍郎状　謝勑賜麥&KR0727;状¶
　謝賜食状　謝賜藥状¶
　謝賜尺詩状　謝蒙太子書頌¶
<pb:KR4c0011_SBCK_015-1b>¶
謝兩弟授官状　謝賜衣物状¶
謝賜蕃口状　觀御製喜雪篇陳誠状¶
謝賜御書喜雪篇　讓賜宅状¶
讓兩弟起復授官　謝赴祥除状¶
進龍池聖徳頌状　謝弟授官状¶
　賀御製開元文字音義状¶
右今月日尹鳳祥宣勑㫖示臣等聖製開元文字音¶
義二十卷義微㫖逺文省理該表𨽻以訓今存篆以¶
徴古衆釋大備取證於前修片言旁通去嫌於翻字¶
信文思之精一學術之明凖非聖心之善誘焉降情¶
<pb:KR4c0011_SBCK_015-2a>¶
於豪素臣等忝居近侍再抃發蒙捧戴之誠實百恒¶
品望令集賢院更寫一本付外流行謹奉状陳賀以¶
聞謹進¶
　　御批¶
象物成文以行代教傳習寢逺疑誤增多不制其失¶
孰云端本稍變條流因之指授且以相示竟無可否¶
豈用兹小學而歸美乎餘依所請¶
　　賀論三教状(并御批)¶
右伏奉今日墨制召諸學士及道僧講論三教同異¶
臣聞好尚之論事躓於萬方至極之宗理歸於一貫¶
<pb:KR4c0011_SBCK_015-2b>¶
非夫上聖孰探要㫖伏惟陛下道契無為思該玄妙¶
考六經之同異筌三教之幽頥将以䧏照群疑敷化¶
率士屏浮詞於玉殿緝精義於金門一變儒風再&KR0045;¶
道要凡百庻事罔不知歸臣等幸侍軒墀親承至訓¶
抃躍之極實倍常情望宣付史舘謹奉状陳賀以聞¶
謹奏¶
　　御批¶
頃因節日會以萬方略舉三教未暇盡理復兹一集¶
未之精義不許游詞用伏其心以懲習俗况會三歸¶
一初分漸頓理皆共貫使自求之卿等論道廟堂化¶
<pb:KR4c0011_SBCK_015-3a>¶
原何逺事關風教任付史官¶
　　　賀御注金剛經状(并御批)¶
右内侍尹鳳祥宣勑埀示臣等御注金剛經但佛法¶
宗㫖撮在此經人間習傳多所未悟陛下曲埀聖意¶
敷演微言幽關妙鍵豁然洞逹雖臣愚昧本自難曉¶
伏覽睿㫖亦即發明是知日月既出天下普照誠在¶
此也陛下至徳法天平分儒術道巳廣其宗僧又不¶
違其願三教並列萬姓知歸臣等忝奉天文不勝荷¶
戴無任慶躍之至¶
　　　御批¶
<pb:KR4c0011_SBCK_015-3b>¶
不壊之法真常之性實在此經衆爲難&KR0003;且用稽合¶
同異踈决源流朕位在國王逺有傳法竟依群請以¶
道元元與夫孝經道經三教無闕豈兹秘藏䏻有探¶
詳所賀知¶
　　　賀皇太子製碑状(并御批)¶
右尹鳳祥宣聖㫖示臣等皇太子所製王尊師碑文¶
并夀王書臣等伏以天姿自髙更深聖訓文藝英㧞¶
理絶人境臣等周章省覽欣抃載懐兼皇太子文義¶
髙深壽王毫翰灑落朝臣不見竊懼蔽善臣等專輙¶
宜留碑本望明日將示百官了訖續進不勝抃躍之¶
<pb:KR4c0011_SBCK_015-4a>¶
至¶
　　　御批¶
兒子等服勤師訓匪曰才䏻初爲此文次令繕寫卿¶
在左右因以呈示曾不箴規乃致推美將簡朝列得¶
無愧乎¶
　　　賀上仙公主靈應状(并御批)¶
右臣等伏承今月八日上仙公主靈座有祥風瑞虹¶
之應爰至啓殯乃知尸解又承特禀清虚薄於滋味¶
素含真氣自不食鹽洎于遷神更摽竒跡伏惟聖系¶
本於道源妙有所種靈異必降不然則何得㓜而䏻¶
<pb:KR4c0011_SBCK_015-4b>¶
悟性與非常適來以時且契於玄運超然而蛻復昇¶
於丹籙杳𡨕雖逺髣像如存則知仙路有歸兹念巳¶
釋理絶今古事昭聞見况臣等親侍軒墀幸聞仙解¶
無任感慰之至伏望宣付史官以昭靈異仍望宣示¶
百官¶
　　　御批¶
道有黙仙謂之形解古來既爾今亦將然童㓜之年¶
傷其天促靈變之理乃入玄真且與方外爲心不比¶
人間結念所謂書諸國史以襲玄元卿亦史官任爲¶
凡例兼請宣示者並依¶
<pb:KR4c0011_SBCK_015-5a>¶
　　　賀昭陵徴應状(并御批)¶
右御史中丞徐惲從京便還向臣等&KR0003;妖賊劉志誠¶
四日從咸陽北原向南見昭陵山上有黒雲忽起志¶
誠謂其㐫徒云此雲將有暴風若衝頭立恐有破敗¶
志誠久從軍伍頗解雜占其言未畢飄風果至直衝¶
行首莫不昏迷衆心驚惶不知所出及至便橋之際¶
並即走散又見父老云徃年權梁山之徒將逞不&KR0100;¶
當時亦有烈風暴雨發自昭陵彼至京城賊還破滅¶
謹叅徃事與今同符者伏以閭閻賊𩔖切敢猖狂而¶
祖宗威靈亦巳玄鑒昔年感召若命&KR0214;尤今者驅除¶
<pb:KR4c0011_SBCK_015-5b>¶
更假風伯所以妖氛自殄狡計莫施晷刻之間逃形¶
無路此皆神功潜運昌曆無窮將俾孫謀用昭聖徳¶
事堪懲惡可以埀後無任慶悅之至仍望宣付史官¶
并示朝列謹錄奏聞謹奏¶
　　　御批¶
先帝應期道光文武之業亦既棄代人畏軒轅之臺¶
忝以丕承罔不夙夜毎有啓悟形於動靜豈兹狂勃¶
勞我神兵保祐實深戴賀增惕古之靈應未之前聞¶
所請宣付史官并示朝列固其宜也並依¶
　　　謝加章&KR0807;状¶
<pb:KR4c0011_SBCK_015-6a>¶
右伏奉去月三十日𠡠以臣先任桂州都督借𬗋金¶
魚袋前縁改官遂停今更蒙恩特賜任使無效寵服¶
再加臣雖叨榮伏用戰懼不任悚懼之至謹奉状陳¶
謝以聞謹奏¶
　　　御批¶
卿早踐中書後牧邉郡因加此&KR0807;義在優賢今特賜¶
卿猶前命也所謝知¶
　　　謝工部侍郎集賢院學士状(并御批)¶
右伏奉今月三日制除臣工部侍郎兼集賢院學士¶
臣本單族過蒙奨㧞入升省閤累忝清資出牧南州¶
<pb:KR4c0011_SBCK_015-6b>¶
且無成績陛下殊私俯及擢任集賢逺自炎荒忽至¶
霄漢秘文副掌淺陋無堪遽蒙聖恩及遷華省丘山¶
施重報效何階不勝悚懼之至¶
　　　御批¶
卿學府髙摽士林貞幹論思之地亦既優閑彌綸之¶
司&KR0147;從應務别當奨擢何乃謙撝所謝知¶
　　　謝知制誥状(并御批)¶
右臣忝跡集賢乆無成效幸免咎責伏用兢惶忽蒙¶
特恩令知制誥臣學業既淺識理非長述宣聖㫖誠¶
恐不逮跪受嚴命伏增悚惕無任戴荷之至¶
<pb:KR4c0011_SBCK_015-7a>¶
　　　御批¶
昔掌王言以宣國命頃來相習多事游詞卿舊在掖¶
垣已推才識及登書府備探微奥故有特命宜副朕¶
心何所謙撝誰與爲讓¶
　　　謝兩弟移官就養状(并御批)¶
右臣兩弟蒙恩移官就養老母感戴殊澤戰荷兼深¶
臣山藪陋材豈堪國用日月私照謬掌綸言犬馬以¶
地近見矜烏鳥以情至蒙福曲承孝理之賜莫知報¶
效之所無任悚懼荷恩之至¶
　　　御批¶
<pb:KR4c0011_SBCK_015-7b>¶
卿之忠誠本於孝行亦既許國每懐安親爰請二弟¶
近郷就養申之友愛逓爲隱犯用加此請故遂雅懐¶
所謝知¶
　　　謝中書侍郎状(并御批)¶
右臣謬跡書府兼司綸翰思力淺近無所發明聖恩¶
不以不才却賜榮奨㧞擢非次荷躍惟深但中書近¶
宻參掌不易豈臣微賤所堪忝竊拜命之日伏用慙¶
惶不勝戰荷之至¶
　　　御批¶
此職擇才十年虚位以卿逹識所以疇庸斟酌朝經¶
<pb:KR4c0011_SBCK_015-8a>¶
動𨵿政本當兹宻命宜喻朕懐所謝知¶
　　　謝勑賜麥麵狀(并御批)¶
右林招隱宣勑賜臣等招隱&KR0003;云薦新之外禁中所¶
出皆是降至尊親耕稼穡之所成也伏以周人之禮¶
惟有籍田漢氏之薦但聞時菓則未有如陛下嚴祗¶
於宗廟勤儉於生人事必躬親動合天徳臣亦何幸¶
近奉徽音又蒙聖恩猥埀&KR0575;錫巳飽扵聞義况霑此¶
時羞綢繆渥澤未知報效死罪死罪仍望宣牒史舘¶
以示將來臣等不勝感荷之至¶
　　　御批¶
<pb:KR4c0011_SBCK_015-8b>¶
&KR0010;比不登朕每勤止宫中閑處粟麥兼滋常候嘉苗¶
以近知逺亦既成熟實用慰心所以躬率諸子是芟¶
是刈稼穡艱難取知爲國之本宗廟致敬寔謂思於¶
所先既以薦新餘用分錫卿等同體固合共之所謂¶
宣付史舘任量其宜也¶
　　　謝賜食状(并御批)¶
右臣等靣奉進止令就集賢院與諸學士等觀聖注¶
道徳經尋又賜臣等食竊味道&KR0254;兼承&KR0575;饌聞義飽¶
徳虚徃實歸臣等何人叨承渥澤不勝悚戴之至¶
　　　御批¶
<pb:KR4c0011_SBCK_015-9a>¶
卿等入院共食何足爲謝也¶
　　　謝賜藥状(并御批)¶
右高力士宣奉恩㫖賜臣等鹿角膠丸及駐年靣脂¶
有命自天感戴兼至臣等㳙滴無&KR0024;渥澤日深多謝¶
股肱之良每慙智力之效徒承聖恩同體之義更霑¶
御藥駐年之錫事絶希幸禮優常遇微軀賤貌因大¶
造而載延捧日承天荷曲成而無極臣等無任悚戴¶
之至¶
　　　御批¶
臘日所惠固其常耳信則微物亦有佳名與卿共之¶
<pb:KR4c0011_SBCK_015-9b>¶
何足爲謝¶
　　　謝賜尺詩狀(并御批)¶
右今日髙力士宣勑賜臣等御製詩并寳尺伏以尺¶
者紀度之數宜麗天文詩者律吕之和是生節物聖¶
恩下逮天㫖旁流因物寓言以言埀象臣雖瞽陋伏¶
見宸𠂻竊謝良工徒秉刀尺終期死力取配鈞衡而¶
未副所圖退省知罪臣等不勝&KR0018;荷感懼之至¶
　　　御批¶
尺之爲數隂陽象之宰臣匠物有以似之卿等謀猷¶
非無法度因之比興以喻乃心盡力鈞衡深知雅意¶
<pb:KR4c0011_SBCK_015-10a>¶
　　　謝蒙太子書頌¶
右昨者髙力士宣恩㫖埀示皇太子書紀功徳頌恭¶
覽睿跡實天人之表㓜傳楷則訓叶文明春秋典學¶
時惟多藝鸞鳳變態入神妙而難明俾臣庸者慿篆¶
刻而不朽微臣之幸倍百常情無任悚戴之至¶
　　　御批¶
大臣作頌以&KR0045;休聲銘之琬琰亦資翰墨太子鴻書¶
則非工身爲國本將示于後因以命之無䏻發揮何¶
所爲謝¶
　　　謝兩弟授官状(并御批)¶
<pb:KR4c0011_SBCK_015-10b>¶
右伏奉昨二十日恩命授臣弟九皐殿中大監九章¶
太子司議郎臣私門積釁殃罰如昨日月逾邁禮及¶
外除弟九臯等加以常才比服哀疚瞻望未逺縞練¶
猶存非常之恩一朝緫集慙皇哽咽罔識言次不知¶
微命餘生何以上報天造載悲載懼五情飛越不勝¶
感戴戰慄之至¶
　　　御批¶
卿之昆弟並著才䏻去&KR0010;所論巳有處分既終祥縞¶
宜列朝衣豈謂殊私雅符公議所謝知¶
　　　謝賜衣物状(并御批)¶
<pb:KR4c0011_SBCK_015-11a>¶
右髙力士宣勑賜臣衣及器物等臣不孝茍存企及¶
制禮天恩以忝樞近賜問再臨衣服&KR0575;器殊常寵錫¶
臣有何力可以叨濫渥澤至深誠效巳竭惟有微命¶
不知所圖無任感戴之至¶
　　　御批¶
籍卿政事頃在纆縗今禮制以過服用兹始少許衣¶
物何足謝焉¶
　　　讓賜蕃口状¶
右髙力士宣聖恩賜臣等蕃口執自邉軍釋囚爲𨽻¶
誠宜供國次及賞功臣等無庸何以受賜殊恩俯降¶
<pb:KR4c0011_SBCK_015-11b>¶
循涯自失伏望俯停渥澤存以至公矜遂懇誠許歸¶
宫寺則上有無偏之道下有無茍之責無任悃欵之¶
至¶
　　　觀御製喜雪篇陳誠状(并御批)¶
右臣等適見工部侍郎侍講學士陳希烈所蒙恩賜¶
聖製雪篇伏以聖惟無作作則應天地和隂陽斯之¶
謂矣言微利博㫖逺恩深于彼蒼生焉知帝力臣聞¶
食者萬姓之命雪爲五榖之精兆且見於祈年律既¶
和於言志聖心昭感天瑞合符豈比夫漢詠白雲但¶
嗟歡樂周歌黄竹徒事廵遊而巳哉臣等仰望昭回¶
<pb:KR4c0011_SBCK_015-12a>¶
莫知逺近幸均生植同是霑濡况臣忝在樞衡無能¶
翼亮聞罪巳之義若寘氷谷循忘軀之節兾益㳙塵¶
伏誦聖文無任喜懼臣等誠歡誠恐謹言¶
　　　御批¶
復緣講讀便與希烈未得付卿今過有稱&KR0045;豈成獻¶
替所期戮力保合大和今付一本觀唱和之美也¶
　　　謝賜御書喜雪篇状(并御批)¶
右臣前伏見聖製喜雪篇奉状稱慶巳特蒙賜本今¶
日髙力士又宣賜臣林甫臣某各一本麗天之文或¶
兾傳誦埀露之聖難有偏霑則不知玄造曲成宸毫¶
<pb:KR4c0011_SBCK_015-12b>¶
俯逮鸞鳳斯降雲雨載均愚生何幸叨此殊賜是知¶
君臣之深義感不一子孫之後傳寳無窮而未知此¶
生何以上荅臣等不勝感戴伏望許臣等進食以申¶
微誠雖厨箑每揺而野芹徒獻豈云堯禹之膳兾逹¶
臣子之情幸甚幸甚謹奉状以聞謹奏¶
　　　御批¶
比年少雪遂罕秋成恐隂律愆期時無可望孰云檮¶
久每事䖍誠雨雪驟盈喜慰初集率爾成作書情而¶
巳方示朝廷¶
　　　讓賜宅状(并御批)¶
<pb:KR4c0011_SBCK_015-13a>¶
右去正月二十六日中使李仁智宣口勑賜臣前件¶
宅仍令官修及什物一事巳上自奉恩命夙夜憂惕¶
既慙虚受載懼滿盈臣生身蓬蓽所居淺陋釁属苴¶
麻豈圖弘敞宸私曲被寵賜猥臨加以殃罰之餘參¶
議樞掖草土之末庇形棟宇器用資於官備禮數異¶
於䘮紀兢惶失圖啓處無地况㳙滴未效霈澤先盈¶
非據之責誰任其咎又臣見在家累僅十餘人臣之¶
俸禄實為豐厚以此貿遷足辦私室今崇其甲第更¶
使增修或恐因縁多有費損上則&KR0603;耗國器下則招¶
集身尤縱陛下時埀寛容而臣苟為貪冐其如物議¶
<pb:KR4c0011_SBCK_015-13b>¶
何其如公道何伏乞賜寢前命俯埀矜察納臣誠情¶
免臣罪戾其宅及什物望並却令官收無任荒懼之¶
至¶
　　　御批¶
比來官宅随事借人與卿寜居用加修飾巳有處分¶
不煩譲也欲令師儉雖則卿心縱使增修其如國命¶
况聞制度不是宏博大臣所處亦以爲宜可擇日移¶
入¶
　　　譲兩弟起復授官状¶
右臣昨以兩弟身名状渉隱冐家且未正焉䏻正人¶
<pb:KR4c0011_SBCK_015-14a>¶
所以陳露奏聞誠欲自律今日髙力士宣勑令與兩¶
弟京官慈㫖優柔感深骨髓微臣何有叨此殊恩但¶
臣自罹殃罰纔踰年序忝承重任不敢顧私而鞠育¶
之恩繆懐罔極几筵在逺奠酹不親惟有兩弟在家¶
𫉬申情紀今若恭承恩命盡在墨縗何心何顔可以¶
偷此陛下毎弘教義必先名節豈於愚臣無少矜憫¶
若使九臯等𫉬免罪戻幸無削除在臣闔門巳霑殊¶
澤更令授職俱逺哀次於臣私情實所不忍然於朝¶
議必有喧黷乞寢成命俯亮愚𠂻兾無玷大猷豈敢¶
自遂而巳不勝哀荷戰懼之至¶
<pb:KR4c0011_SBCK_015-14b>¶
　　　御批¶
卿移孝於忠自家刑國誠有必盡義實可嘉人之同¶
氣莫不相似驗卿才識弟亦可知朕意欲登賢俱在¶
朝列而尚居哀紀願留主祭可以理奪用允所求待¶
至祥縞非無後命¶
　　　謝赴祥除状(并御批)¶
右殃釁殘生謬承天澤無䏻報效徒廢情禮而日月¶
迅速祥制有期在臣私情哀懼莫主几筵在逺追慕¶
不親一違外除終身何託伏望察臣罔極俯遂哀懇¶
假以傳乘蹔赴來月道路徃復不出數旬孝理之恩¶
<pb:KR4c0011_SBCK_015-15a>¶
兾知死所無任悲迫𢧐懼之至¶
　　　御批¶
不可復見惟餘孝思情禮所歸近逺無别卿當大任¶
朝夕謀猷欲遂乃懐其如重寄既從奪禮安得顧恩¶
宜抑此情也¶
　　　進龍池聖徳頌状(并御批)¶
右先奉勑令臣撰文伏以天將啓聖地乃出符歷考¶
圖籙曠古未有臣學術膚淺且靈命難言雖巳極於¶
愚思曾未徴於萬一猥承恩奨虚汚磨礱以此慚惶¶
無寜啓處謹隨状封進以聞塵黷宸嚴伏増戰越¶
<pb:KR4c0011_SBCK_015-15b>¶
　　　御批¶
天啓元符以賛鴻業朕誠薄徳&KR0154;用當之既史䇿是¶
書而頌聲復起宗子固請遂及於兹卿之詞㫖度越¶
前軰曲成意義多所發揮實靈命之克彰因斯文之¶
不朽¶
　　　謝弟授官状(并御批)¶
臣伏以聖恩非常㧞臣以無䏻受任&KR0010;月漸久涓涘¶
無益取招毀議有累聖明臣前靣陳誠以請罪陛下¶
不以賜責猶加過恩特以殊榮猥霑臣弟彌速曠官¶
之謗且重非才之責累延公器寵及私門顛覆是憂¶
<pb:KR4c0011_SBCK_015-16a>¶
隕越無措不勝&KR0762;懼荷戴之至謹奉状陳謝以聞¶
　　　御批¶
朕之知卿非在今日君臣之際何有間言故在增榮¶
有以昭亮况卿令弟尚淪卑秩以公見授何謂私恩¶
所謝知¶
<pb:KR4c0011_SBCK_015-16b>¶
¶
唐丞相曲江張先生文集卷之十五(終)¶
