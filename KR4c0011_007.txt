# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.513030
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB04n0184-007唐丞相曲江張先生文集-卷第七.
<pb:KR4c0011_SBCK_007-1a>¶
唐丞相曲江張先生文集卷之七¶
　勑制¶
　　勑皇太子納妃　勑處分十道朝集使¶
　　勑處分十道使　勑處分朝集使¶
　　勑處分十道使　勑&KR0010;&KR0004;處分¶
　　勑令禮部掌貢人　勑幸西京¶
　　勑置十道使　勑授十道使¶
　　勑停官祭贈太子¶
　　勑處分縣令　勑處分縣令¶
　　勑處分選人　勑議放&KR0059;鑄錢¶
<pb:KR4c0011_SBCK_007-1b>¶
　　勑處分宴朔方將　勑宴幽州老人¶
　　勑慮囚　勑擇日告廟¶
　　籍田制　諸王實封制¶
　　貶韓洪州刺史制　廢王皇后制¶
　　停張&KR0003;中書令制　勑處分舉人¶
　　　勑皇太子納妃¶
勑禮有謹於&KR0004;義亦重其本凡是姻媾且猶正於人¶
倫况在元良更將承於宗祀皇太子鴻儲副是屬仁¶
孝自然爰從&KR0123;辰式備嘉禮上事下繼君子重之言¶
告言歸朕豈無慰非獨在予之慶宜申與衆之澤應¶
<pb:KR4c0011_SBCK_007-2a>¶
天下囚徒死罪特宜免死配流嶺&KR0047;逺處流罪降至¶
徒徒巳下罪並宜釋放其造偽不首勾合知情受偽¶
人等罪雖徒流仍便𨽻爲百姓至彼勿許東西諸道¶
征行人家及鰥寡惸獨委州縣長官檢校矜放差科¶
使安其業中間有不支濟者量事賑給仍量助其營¶
種長安萬年兩縣百姓及今月當上彍&KR0016;衛士雜匠¶
掌閑幕士駕士工人樂人供膳主膳官馬主食&KR0211;等¶
並免其家今年地稅三衛細引飛&KR0016;萬&KR0016;監門長上¶
及禮生有職掌者各减一年勞在京文武官九品巳¶
上見在京外官因公使及當上在京新除五品巳上¶
<pb:KR4c0011_SBCK_007-2b>¶
外官未辭并致仕官朝朔望者各賜勲一轉東宫官¶
九品巳上諸司縁禮會秪供官等更加勲一轉五禮¶
使兵部尚書兼中書令蕭嵩特封徐國公禮會使黃¶
門侍郎同中書門下平章事韓休特與三品妃禮會¶
使少府監馮紹正賜𬗋金魚袋諸副使及判官更加¶
勲一轉禮官儐者夾侍官及孔目官使典主旌節等¶
選日優與處分仗内馬家内侍省給使教坊音聲人¶
緣太子禮會秪供者各賜勲一轉皇太子舅尚輦奉¶
御趙逈進特與三品仍改三品官前右武衛&KR0016;曹趙¶
逈進特與五品仍改與五品官皇太子侍讀侍書等¶
<pb:KR4c0011_SBCK_007-3a>¶
各加一階皇太子諭徳潘蕭特與五品太子妃兄通¶
事&KR0213;人薛愿特與五品仍改與五品官兄吏部常選¶
特與五品仍與六品官今日應預會官等各節級給¶
賜物即宜領取宴慰者所以宣其情頒錫者所以將¶
其意公卿百辟庻知朕心¶
　　　勑處分十道朝集使¶
勑朝集使等朕恭已承天守文&KR0071;位布一心於兆庻¶
明四目於萬方&KR0106;恐道或未周物不遂性旁求俊乂¶
共理黎元于兹群辟寧不我副凡今政要畧有四端¶
衣食本於桑農禮義興於學校流亾出於不足爭訟¶
<pb:KR4c0011_SBCK_007-3b>¶
由於無耻故先王務其三時將以厚生也修其五教¶
將以惇俗也有&KR0038;有家同知此議不患不知患在不¶
行爾且長吏數改政教屢移在官當先爲&KR0038;理人各¶
&KR0045;其職不當冒榮干進茍利其身澆俗不可不革淳¶
風不可不長近令刺史在任四考方遷實欲始終其¶
情黜陟斯繫必若縣得良宰萬戸息肩州有賢牧千¶
里觧帶仁政不遥行之則是皆䏻勵節朕復何有且¶
如浮逃客戸所在安輯征鎮人家每事憂恤倉儲唯¶
實賦役唯均鰥寡撫存盗賊禁止郵驛無弊姦訛不¶
生念兹八事朕常屢想嗟爾庻尹可不用心卿等還¶
<pb:KR4c0011_SBCK_007-4a>¶
州逓相勸勉遵此王度恤彼下人敬順天常無違月¶
令夫星列𨇠次土分區域休咎之徴惟人所感善必¶
知主惡亦有由每至&KR0010;成當加賞罰宜知朕意並即¶
好去¶
　　　𠡠處分十道朝集使¶
勑朕臨御天下二十餘載每忘至理實仗群賢何嘗¶
不敷求循良共底于道隼&KR1157;䏻軾光寵有加甘靈鳳¶
凰寂寥無紀豈朕之不徳感致止然為庻尹所䏻巳¶
極於此是用寤寐増歎殷勤求懷更為後圖或未晚¶
也且一郡之政繫一巳之䏻泉源旣清蓬麻自&KR0033;為¶
<pb:KR4c0011_SBCK_007-4b>¶
長吏者可不勉之卿等至州遞想慰誨以副共理之¶
意用光分憂之委且如江左爰及山&KR0047;&KR0010;小不登人¶
巳菜色皆由好逐朝夕之利而無水旱之儲卒遇㐫¶
年莫非艱食此則政乖慮始人無勸分欲免流庸不¶
可得也夫垊者𡨕也豈䏻自謀政者正也當矯其弊¶
所由長吏可不勉歟相其物土之宜務以耕桑之本¶
時無妨奪吏不侵漁既富而教奚畏不理至若征鎮¶
役重孤弱命窮將湏哀矜以遂仁恕其餘常科所禁¶
自可舉而行之豈煩縷&KR0003;方振綱領乃者庚子制書¶
巳明理要徐思其意勿謂空言若風教未弘議䏻盖¶
<pb:KR4c0011_SBCK_007-5a>¶
闕竟入朝計兾幸遷除勿曰不知將自誣也方牧叅¶
佐各宜思之朕所待賢䏻不惜官秩惟聲實是與惟¶
&KR0130;行是憑古者刺史入爲三公郎官出爲宰百里豈¶
有限也何在汲汲不安於理郡哉誠湏勵精以俟後¶
命並即好去¶
　　　𠡠處分朝集使¶
勑朕受命子人義兼君父思致可封之地無忘終食¶
之間自有萬&KR0022;幾將二紀而刑政或舛風俗尚澆行¶
所望而未至顧本懷而自失雖朕之不徳在予之過¶
有歸而卿等共理患巳之誠豈到至如典州當侯伯¶
<pb:KR4c0011_SBCK_007-5b>¶
之尊宰邑敵子男之寵好進之軰且不務於政成欲¶
逹之心獨未思於義取朕所以數戒勑以見意增祿¶
秩以勸䏻何嘗有公方清白者不昇理道循良者不¶
用若聲績未著&KR0058;庶未康牧守未朝而輒遷叅佐踰¶
年而兢入此獨爲人之資地爾豈是責成之意耶以¶
故一切還州將矯其弊卿等至彼明諭朕意知不以¶
中外爲隔唯以億兆爲憂頃以天下浮逃先有處分¶
所在括附便入差科輒相容隱亦令紏告如聞長吏¶
不甚存心致令流庸更滋前弊未革自行此法即有¶
姦生逃者租庸𩔖多乾没長吏明察豈其然乎此色¶
<pb:KR4c0011_SBCK_007-6a>¶
每年别湏申省比𩔖多少以爲殿最又獄訟所&KR0009;人¶
命是懸近恐妨農特原輕繫俾加閱實乃多幽枉都¶
邑尚爾郡縣可知各以貶官用懲主吏自今巳後天¶
下繫囚等應申覆知證在逺而就中稍重者不得過¶
十日次不得過五日其餘輕科量宜决遣不得因此¶
復加楚毒且外臺者長吏主之至如禮義不興耕桑¶
不勸孤寡不恤徭役不均不肅吏人不清盗賊不懲¶
侵暴不紏姦訛有一於此是誰之過其遊僧幻者誑¶
誘愚人窮其根萌特湏禁絶諸軍征鎮每遣優矜如¶
聞比來未免辛苦特宜撫恤使得安存今農扈戒期¶
<pb:KR4c0011_SBCK_007-6b>¶
耕夫在野事非急切不得追呼卿等至州一一宣示¶
當遣察問勿不用心即宜好去¶
　　　勑處分十道朝集使¶
勑十道及朝集使等信賞以勸䏻刑罰以懲惡謂之¶
二柄所以一人朕念彼&KR0058;元比遭水旱而賦役不等¶
浮惰相仍且無緝寧漸用凋弊所以慎擇長吏兼命¶
使臣寵數所加亦云不薄智䏻自效豈是末圖政之¶
殊尤永用虚佇且郡縣所理&KR0058;庶是切善爲政者防¶
於未然均其有無省其徭役事事有豫早爲之所雖¶
遭&KR0010;惡固亦人安况在豐年不䏻招緝遂使戸多虚¶
<pb:KR4c0011_SBCK_007-7a>¶
掛人苦均攤務欲削除更成詭故巳迯者未必爲削¶
爲姦者因此便除一啓其端豈勝其弊向若州有明¶
牧縣有良宰而精心緝理豈若是乎卿等至州將朕¶
此意優柔慰勉各令用心招撫流庸補綴居業使免¶
助逃之費是爲救弊之先此不存心更知何理且刺¶
史縣令專任不輕自有非違將何率勵至如親識遊¶
客憑恃威權嘱託下寮揺動獄訟或差遣不當致令¶
損失或處分有乖便至煩擾兼有不肅諸吏唯只自¶
謹一身姦豪盗賊無所畏懼是虚荷榮寵徒增禄秩¶
此而可容孰爲尸曠並委諸道條察具狀奏聞今甘¶
<pb:KR4c0011_SBCK_007-7b>¶
澤以時農桑為重不急之務先巳勒停宜更申明勿¶
妨春事諸處百姓貧窶者多雖有隴畆或無牛力勸¶
率相助令其有秋所繫囚徒速令决㫁無令寃滯致¶
有妨奪鰥寡惸獨征鎮之家倍湏撫存勿有科喚朕¶
有所懸爵秩惟待賢䏻若政舉一州惠施一縣使者¶
廉問必以狀聞既䏻副於朕懷亦當待以不次誠可¶
復也豈食言哉並即好去¶
　　　勑&KR0010;初處分¶
勑天地以大徳生群有聖人以大寳守萬物古者受¶
命之君謂之承天之序明有所代夫豈徒然道若無¶
<pb:KR4c0011_SBCK_007-8a>¶
欽崇命不永保帝實臨汝人&KR0154;戴君朕所以每期庶¶
平合於仁覆之意也夫宓羲神農黃帝堯舜或誅而¶
不怒或教而不誅彼亦何爲獨臻于此朕自有天下¶
二紀及兹雖未䏻𦘕衣以禁亦未嘗刑人於市而政¶
猶踳駁俗尚澆醨當是爲理之心未返於本耳凢人¶
豈不仁於父母兄弟不欲於飲食衣服乎而卒被無¶
孝友之名不温飽之困其故何哉盖未聞義方不識¶
善道或任小智而爲詐或見小利而苟得致逺則窮¶
&KR0071;之以暴巳而身受戮誅家不相保愚妄之徒𩔖多¶
自䧟訟獄之弊&KR0106;由此作吁可悲乎亦在教之不明¶
<pb:KR4c0011_SBCK_007-8b>¶
也盖刑罰者不𫉬巳而用之天下黔黎皆朕赤子以¶
誠告示其或知歸何必用威然後致理先務仁恕寧¶
不懷之且五常循行豈湏深識六親和睦何待丁寧¶
自宜勉之以副所望刑措不用道在于兹今獻&KR0010;之¶
&KR0123;迎氣伊始敬順天常無違月令所由長吏可舉舊¶
章諸有嫗伏孕育之物蠢動生植之𩔖慎無殺伐致¶
令受傷九土異宜三農在候聚衆興役妨時害功特¶
宜禁止以助春事至若家有征鎮人或孤惸物向陽¶
和此獨憂悴良可憫也亦宜所由隨事憂恤盖不體¶
仁無以爲長不知道無以用心故道者衆妙之門而¶
<pb:KR4c0011_SBCK_007-9a>¶
心者萬事之統得其要會義可以兼濟於人失其指¶
歸生不䏻自全於巳故我玄元皇帝著道徳經五千¶
文明乎真宗致於妙用而有位者未之講習不務清¶
淨欲令所爲之政教何從而致于太和者耶百辟卿¶
士各湏詳讀勉存進道之誠更圖前席之議至如計¶
校小利綜緝煩文邀名直行去道彌逺違天和氣生¶
人怨心朕甚饜之所不取也各勵精一共興玄化俾¶
蒼生登於仁壽天下還於淳朴豈逺乎哉行之可至¶
其老子道徳經宜令士庶家藏一本仍勸習讀使知¶
指要每年貢舉人量减尚書論語一兩道䇿准數加¶
<pb:KR4c0011_SBCK_007-9b>¶
老子䇿俾敦崇道本附益化源朕推誠與人有此教¶
誡必騐行事豈埀空言今之此勑亦宜家置一本每¶
湏三省以識朕懷¶
　　　勑令禮部掌貢人¶
勑每&KR0010;舉人求士之本專興其事寧不重歟頃年巳¶
來惟考功郎所職掌位輕事重名實不倫欲盡委長¶
官又詮選猥積且六官之列體國是同况宗伯掌禮¶
宜主賔薦自今巳後每諸色舉人及齋郎等簡試並¶
於禮部集既衆務煩雜仍委侍郎專知¶
　　　勑幸西京¶
<pb:KR4c0011_SBCK_007-10a>¶
勑朕所時邁皆順物情頃屬𨵿輔無年遽爾東幸¶
固非爲巳將以息人今百榖既成庻務皆省而五¶
陵所奉誠在京師安可更留周&KR0047;有闕時薦宜以¶
來年正月七日取&KR0047;路幸西京所司准式應縁行¶
幸所湏務從節减所由明爲條例勿使勞煩¶
　　　勑置十道使¶
勑&KR0010;比不登人或流穴言念菜色朕用疚懐而牧¶
宰是&KR0009;惠養猶缺&KR0058;元爲本賦歛未均當宁思之¶
良所於邑且十連爲率六察分條周漢以還事有¶
因革帝王之制義在随時其天下諸道宜依舊逐¶
<pb:KR4c0011_SBCK_007-10b>¶
要便置使令採訪處置若牧宰無政不能綱理吏¶
人有犯所在侵漁及物圡異冝人情不便差科賦¶
稅量事取安朕所責成貴在簡要其餘常物不可¶
妄干其使冝令中書門下即簡擇奏聞朕將親覧¶
焉¶
　　　勑處分縣令¶
勑諸縣令等自古致理其在命官今之所切莫如守¶
宰朕每屬意尢重此官有善者雖逺必昇無䏻者從¶
近而廢固巳惟取才實非務官資事亦坦然天下所¶
見而浮競之軰未識朕懐俾其宰邑便爲棄地或以¶
<pb:KR4c0011_SBCK_007-11a>¶
煩碎而不專意或以僻逺而不畏法浸染成俗妨奪¶
爲常嗷嗷下人於何&KR0009;命朕所以寢興軫念思有以¶
濟之故令吏曹精選才幹卿等各膺推擇用簡朕心¶
若䏻理化有成聲實相副必有超擢終不食言如其¶
謂人不知惟利是視自速&KR0018;敗兩䘮身名智者所圖¶
應不至是各宜勉勵以副勤祝¶
　　　勑處分縣令¶
勑新除河&KR0047;府宻縣令張稷等令長之任&KR0058;庶尤切¶
比嘗選衆未盡得人然而勇進之流乃非其好矯弊¶
之政豈無所革今既各膺奨用當盡良䏻期月有成¶
<pb:KR4c0011_SBCK_007-11b>¶
聲䏻若著所列清要惟待賢才既爾有聞不患無位¶
各宜勉勵以副朕心¶
　　　勑處分選人¶
勑朕憫兹下人不忘降𥧌庶乎富教&KR0009;在牧宰所以¶
推擇才䏻親加考覈卿等各膺時用副朕虚求亦既¶
得人佇聞佳政若䏻銳精爲理聲績有稱即當待以¶
不次信斯言之可復如其政不䏻舉行且有遺豈獨¶
敗于厥躬必將坐於舉主此亦明約不得不然各宜¶
勉之以成名節今賜卿少物各宜領取並於朝堂坐¶
食食訖好去¶
<pb:KR4c0011_SBCK_007-12a>¶
　勑授十道使¶
勑言念蒼生心必遍於天下自古良牧福猶潤於京¶
師所以歷選列城聿求連率豈徒刺察將委緝寜朝¶
散大夫檢校御史中丞𨵿内道宣慰賑給使上柱國¶
盧絢等任&KR0009;巳深聲實兼茂咸貫通於理道益純固¶
於公心或華髮不衰或白圭無玷可以範儀郡國康¶
濟&KR0058;元間&KR0010;巳來数州失稔頗致流亡能勿殷懐吏¶
又不畏不仁人或不安不便誠湏矯過必在伏賢而¶
前此使車不無殷鍳事皆掣肘務欲緫&KR0096;小有舉於¶
毫髪大莫振於綱領本不條察&KR0077;用煩苛永言所期¶
<pb:KR4c0011_SBCK_007-12b>¶
豈云自弊今既各&KR0574;重&KR0009;&KR0098;謂通才以蠲疾苦之原¶
當叶大中之義若令行一道利及萬人朕所設官以¶
待能者朝之優秩必㱕令譽言可復也宜副朕懐可¶
依前件¶
　勑停官𥙊贈太子¶
勑諸贈太子頃年官爲立廟并致享祀雖欲㱕厚而¶
情且未安烝嘗之時子孫不預若專令官𥙊是以踈¶
間親遂此爲常豈云教孝其諸贈太子有後者但官¶
爲致廟各令子孫自主𥙊其𥙊置及官悉停若無後¶
宜令依舊¶
<pb:KR4c0011_SBCK_007-13a>¶
　　　勑議放私鑄錢¶
勑布帛不可以尺寸爲交易菽粟不可以抄勺貿有¶
無故古之爲錢將以通貨弊盖人所作非天實生頃¶
者耕織爲資乃稍賤而傷本磨鑄之物却以少而致¶
貴頃雖官鑄所入無幾約工計本勞費又多公私之¶
間給用不贍永言其弊豈無變通徃者漢文之時巳¶
有放鑄之令雖見非於賈&KR0105;亦無廢於賢君况古徃¶
今來時異事變反經之義安有定耶終然固拘必無¶
足用且欲不禁私鑄其理如何公卿百僚詳議可否¶
朕將親覽擇善而從¶
<pb:KR4c0011_SBCK_007-13b>¶
　　　勑處分宴朔方將士¶
勑朔方軍節度大使兵部尚書信安郡王禕總戎朔¶
陲經畧萬里賦車籍馬精卒銳兵自其有虞莫不素¶
練而醜虜背誕偏師致誅謀若有神取如俯拾雖廟¶
畧之云逺亦將士之力焉威武載&KR0045;頑㐫且懾狂冦¶
覆巢以奔北群師棹鞅而來歸因其凱旋聊加宴樂¶
各宜坐食相與盡歡其軍將巳下官賞別有處分信¶
安郡王禕與一子官¶
　　　勑宴幽州老人¶
勑幽州老人師知禮等比者林胡飜覆荐&KR0010;不寧戎¶
<pb:KR4c0011_SBCK_007-14a>¶
馬之郷良亦艱苦而賊虜自叛天實誘之主將致誅¶
略無遺噍實除邉患且减征徭卿等忠義因心逺來¶
陳賀深所嘉尚並宜坐食各有賜物食訖領取¶
　　　勑慮囚¶
勑時向炎蒸人或寃繫豈忘仁恕固湏審察其京都¶
城見禁囚宜令中書門下及留守撿覆訖徒巳下罪¶
各委所由長官據情状量决罰便放死罪巳下逓降¶
一等有情状難容合决格杖者决訖准例處分天下¶
諸州亦並准此¶
　　　勑擇日告廟¶
<pb:KR4c0011_SBCK_007-14b>¶
勑邉境為患莫甚於林胡朝廷是虞幾煩於將帥車¶
徒屢出蒭粟載勞使燕趙&KR0058;氓略無寧&KR0010;而山戎種¶
落常為能人近有野心窮而歸我曾是懷附每所撫¶
柔而不變梟音輒為獸&KR0366;幽州節度使副大使張守¶
珪等乘間電發表裏奮討積年逋誅一朝翦滅則東¶
北之祲便以廓清河朔之人差寛征戍此皆上憑九¶
廟之略下仗群帥之功令其凱旋敢不以獻宜擇&KR0123;¶
日告九廟所司准式¶
　　　籍田之制¶
門下粢盛所以奉神祗耕籍以助人力既義率于下¶
<pb:KR4c0011_SBCK_007-15a>¶
土而敬在其中是爲先農存諸大典故周宣不復於¶
古而虢公致諫漢文修其政而班史美談朕自御極¶
以來動咨故實惟是千畆未展三推匱神困人降災¶
移&KR0010;庸不在此良以憮然今星紀既周土膏將動去¶
農祥而不日考帝籍之以時朕其親耕以實神廪宜¶
令禮官愽士詳擇典故有司速即施行¶
　　　諸王實封制¶
門下先王之制封建有等諸侯所食征賦以歸河西¶
節度大使原州都督慶王潭河東節度大使原牧棣¶
王治河北節度大使幽州大都督鄂王㳙等性皆中¶
<pb:KR4c0011_SBCK_007-15b>¶
和行無外飾教以詩禮䏻漸義方雖巳列於封圻竟¶
未疇於井賦頃以孝友之習且在深宫服用之間亦¶
從御府既申開國之典宜崇書社之數可各食實封¶
二千戸主者施行¶
　　　貶韓朝宗洪州刺史制¶
門下所遣使臣將恤人隱頻亦諭㫖期於悉心而政¶
或相蒙賞或失善以此致理未嘗聞之朝請大夫荆¶
州大都督府長史兼判襄州刺史山&KR0047;道採訪處置¶
等使上拄&KR0038;長山縣開&KR0038;伯韓朝宗亟登清要爰委¶
條察宜㳟爾職以副朕懷而乃私其所親請以爲邑¶
<pb:KR4c0011_SBCK_007-16a>¶
未盈三載巳至兩遷旣殊徳舉自速官謗及令按事¶
果騐非才傷敗實多矯誣斯甚舉不爲黨豈其然歟¶
事咨於周則異於是不䏻自律何以正人仍期後效¶
且示輕貶可使持節都督洪州諸軍事守洪州刺史¶
散官勲封如故馳驛赴任雖知人則哲在予之責巳¶
深而事上竭誠為臣之節當勵其有賞罰不正枉&KR0033;¶
失措䧟於阿比&KR0549;我綱目有一於此誰其捨諸凡今¶
刺舉宜以爲戒主者施行¶
　　　廢王皇后制¶
門下朕承五聖之緒為萬國之君敢以私愛而廢至¶
<pb:KR4c0011_SBCK_007-16b>¶
公内顧而忘鴻業皇后王氏天命不祐華而不實居¶
上畜虎狼之心御下甚鷹鸇之跡造起獄訟朋扇朝¶
廷見無將之端有可諱之惡焉得敬承宗廟母儀天¶
下可廢為庻人就别院安置刑于家室有愧昔王為¶
國大計盖非𫉬已布告天下咸使知聞¶
　　　停燕國中書令制¶
門下中書令燕國公張&KR0003;徃屬艱難輸誠於&KR0130;險及¶
兹輔相潤色於告成而不察細微之人頗乖周慎之¶
㫖朕略小存大念舊錄功且法不欲屈宜罷中樞之¶
任義亦有在更崇端揆之榮可尚書右丞相仍將&KR0038;¶
<pb:KR4c0011_SBCK_007-17a>¶
史於宅修撰主者施行¶
　　勑處分舉人¶
勑永賢濟理詢事考言務取由𠂻以觀深識頃年䇿¶
試頗成弊風所問既不切於時宜所對亦何𨵿於政¶
事徒徴𨼆僻莫見才明以此擇賢良未得𫠦卿等各¶
&KR0574;推薦副朕虚求宜其悉心各盡所見匆復仍舊空¶
載㳺詞各宜就食食訖就試¶
<pb:KR4c0011_SBCK_007-17b>¶
¶
唐丞相曲江張先生文集卷之七¶
