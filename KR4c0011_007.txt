# -*- mode: mandoku-view -*-
#+TITLE: 曲江集
#+DATE: 2015-09-23 10:17:39
#+PROPERTY: JUAN 7

¶¶
　　　勑皇太子納妃¶
勑禮有謹於初義亦重其本凡是姻媾且猶正於人¶倫
況在元良更將承於宗祀皇太子鴻儲副是屬仁¶孝自
然爰從吉辰式備嘉禮上事下繼君子重之言¶告言歸
<pb:KR4c0011_WYG_007-1b>
朕豈無慰非獨在予之慶宜申與衆之澤應<md:KR4c0011_SBCK_007-2a>¶天下囚徒
死罪特宜免死配流嶺南逺處流罪降至¶徒徒已下罪
並宜釋放其造偽頭首勾合知情受偽¶人等罪雖徒流
仍便𨽻為百姓至彼勿許東西諸道¶征行人家乃鰥寡
惸獨委州縣長官檢校矜放差科¶使安其業中間有不
支濟者量事賑給仍量助其營¶種長安萬年兩縣百姓
及今月當上彍騎衛士雜匠¶掌閑幕士駕士工人樂人
供膳主膳官馬主食人等¶並免其家今年地税三衛細
<pb:KR4c0011_WYG_007-2a>
引飛騎萬騎監門長上¶及禮生有職掌者各减一年勞
在京文武官九品已¶上見在京外官因公使及當上在
京新除五品已上<md:KR4c0011_SBCK_007-2b>¶外官未辭并致仕官朝朔望者各賜
勲一轉東宫官¶九品巳上諸司緣禮㑹祇供官等更加
勲一轉五禮¶使兵部尚書兼中書令蕭嵩特封徐國公
禮㑹使黄¶門侍郎同中書門下平章事韓休特與三品
妃禮㑹¶使少府監馮紹正賜紫金魚袋諸副使及判官
更加¶勲一轉禮官儐者夾侍官及孔目官使典主旌節
<pb:KR4c0011_WYG_007-2b>
等¶選日優與處分仗内馬家内侍省給使教坊音聲人¶
緣太子禮㑹祇供者各賜勲一轉皇太子舅尚輦奉¶御
趙迥進特與三品仍改三品官前右武衛騎曹趙¶迥進
特與五品仍改與五品官皇太子侍讀侍書等<md:KR4c0011_SBCK_007-3a>¶各加一
階皇太子諭德潘蕭特與五品太子妃兄通¶事舍人薛
愿特與五品仍改與五品官兄吏部常選¶薛某特與五
品仍與六品官今日應預㑹官等各節級給¶賜物即宜
領取宴㑹者所以宣其情頒錫者所以將¶其意公卿百
<pb:KR4c0011_WYG_007-3a>
辟庶知朕心¶
　　　勑處分十道朝集使¶
勑朝集使等朕㳟已承天守文繼位布一心於兆庶¶明
四目於萬方恒恐道或未周物不遂性旁求俊乂¶共理
黎元于兹羣辟寧不我副凡今政要畧有四端¶衣食本
於桑農禮義興於學校流亡出於不足争訟<md:KR4c0011_SBCK_007-3b>¶由於無耻
故先王務其三時將以厚生也脩其五教¶將以惇俗也
有國有家同知此議不患不知患在不¶行爾且長吏數
<pb:KR4c0011_WYG_007-3b>
改政教屢移在官當先為國理人各¶惕其職不當冒榮
干進茍利其身澆俗不可不革淳¶風不可不長近令刺
史在任四考方遷實欲始終其¶情黜陟斯繫必若縣得
良宰萬户息肩州有賢牧千¶里解帶仁政不遥行之則
是皆能勵節朕復何憂且¶如浮逃客户所在安輯征鎮
人家毎事憂恤倉儲唯¶實賦役唯均鰥寡撫存盜賊禁
止郵驛無弊姦訛不¶生念兹八事朕常屢想嗟爾庶尹
可不用心卿等還<md:KR4c0011_SBCK_007-4a>¶州逓相勸勉遵此王度恤彼下人敬
<pb:KR4c0011_WYG_007-4a>
順天常無違月¶令夫星列躔次土分區域休咎之徵惟
人所感善必¶知主惡亦有由毎至歳成當加賞罰宜知
朕意並即¶好去¶
　　　勅處分十道朝集使¶
勅朕臨御天下二十餘載毎思至理實仗羣賢何嘗¶不
敷求循良共底于道隼旟熊軾光寵有加甘露鳯¶凰寂
寥無紀豈朕之不德感致斯然為庶尹所能已¶極於此
是用寤寐増歎殷勤永懐更為後圖或未晩¶也且一郡
<pb:KR4c0011_WYG_007-4b>
之政繫一已之能泉源既清蓬麻自直為<md:KR4c0011_SBCK_007-4b>¶長吏者可不
勉之卿等至州遞想慰誨以副共理之¶意用光分憂之
委且如江左爰及山南歳小不登人¶已菜色皆由好逐
朝夕之利而無水旱之儲卒遇凶¶年莫非艱食此則政
乖慮始人無勸分欲免流庸不¶可得也夫氓者冥也豈
能自謀政者正也當矯其弊¶所由長吏可不勉歟相其
物土之宜務以耕桑之本¶時無妨奪吏不侵漁既富而
教奚畏不理至若征鎮¶役重孤弱命窮特須哀矜以遂
<pb:KR4c0011_WYG_007-5a>
仁恕其餘常科所禁¶自可舉而行之豈煩縷説方振綱
領乃者庚子制書¶已明理要徐思其意勿謂空言若風
教未𢎞議能盖<md:KR4c0011_SBCK_007-5a>¶闕竟入朝計冀幸遷除勿曰不知將自
誣也方牧叅¶佐各宜思之朕所待賢能不惜官秩惟聲
實是與惟¶理行自憑古者刺史入為三公郎官出為宰
百里豈¶有限也何在汲汲不安於理郡哉誠須勵精以
俟後¶命並即好去¶
　　　勅處分朝集使
<pb:KR4c0011_WYG_007-5b>
勅朕受命子人義兼君父思致可封之地無忘終食¶之
間自有萬邦幾將二紀而刑政或舛風俗尚澆行¶所望
而未至頋本懐而自失雖朕之不德在予之過¶有歸而
卿等共理患巳之誠豈到至如典州當侯伯<md:KR4c0011_SBCK_007-5b>¶之尊宰邑
敵子男之寵好進之軰且不務於政成欲¶達之心獨未
思於義取朕所以數戒勅以見意増禄¶秩以勸能何嘗
有公方清白者不昇理道循良者不¶用若聲績未著黎
庶未康牧守未朝而輒遷叅佐踰¶年而競入此獨為人
<pb:KR4c0011_WYG_007-6a>
之資地爾豈是責成之意耶以¶故一切還州將矯其弊
卿等至彼明諭朕意知不以¶中外為隔唯以億兆為憂
頃以天下浮逃先有處分¶所在括附便入差科輒相容
隠亦令糾告如聞長吏¶不甚存心致令流庸更滋前弊
未革自行此法即有¶姦生逃者租庸類多乾没長吏明
察豈其然乎此色<md:KR4c0011_SBCK_007-6a>¶毎年别須申省比類多少以為殿最
又獄訟所寄人¶命是懸近恐妨農特原輕繫俾加閱實
乃多幽枉都¶邑尚爾郡縣可知各以貶官用懲主吏自
<pb:KR4c0011_WYG_007-6b>
今巳後天¶下繫囚非應申覆知證在逺而就中稍重者
不得過¶十日次不得過五日其餘輕科量宜決遣不得
因此¶復加楚毒且外臺者長吏主之至如禮義不興耕
桑¶不勸孤寡不恤徭役不均不肅吏人不清盜賊不懲¶
清暴不糾姦訛有一於此是誰之過其遊僧幻者誑¶誘
愚人窮其根萌特須禁絶諸軍征鎮毎遣優矜如¶聞比
來未免辛苦特宜撫恤使得安存今農扈戒期<md:KR4c0011_SBCK_007-6b>¶耕夫在
野事非急切不得追呼卿等至州一一宣示¶當遣察問
<pb:KR4c0011_WYG_007-7a>
勿不用心即宜好去¶
　　　勅處分十道朝集使¶
勅十道及朝集使等信賞以勸能刑罰以懲惡謂之¶二
柄所以一人朕念彼黎元比遭水旱而賦役不等¶浮惰
相仍且無緝寧漸用凋弊所以慎擇長吏兼命¶使臣寵
數所加亦云不薄智能是効豈是未圖政之¶殊尤永用
虛佇且郡縣所理黎庶是切善為政者防¶於未然均其
有無省其徭役事事有豫早為之所雖¶遭歳惡固亦人
<pb:KR4c0011_WYG_007-7b>
安況在豐年不能招緝遂使户多虛<md:KR4c0011_SBCK_007-7a>¶掛人苦均攤務欲
削除更成詭故已迯者未必為削¶為姦者因此便除一
啓其端豈勝其弊向若州有明¶牧縣有良宰而精心緝
理豈若是乎卿等至州將朕¶此意優柔慰勉各令用心
招撫流庸補綴居業使免¶助逃之費是為救弊之先此
不存心更知何理且刺¶史縣令專任不輕自有非違將
何率勵至如親識遊¶客憑恃威權囑託下僚搖動獄訟
或差遣不當致令¶損失或處分有乖便至煩擾兼有不
<pb:KR4c0011_WYG_007-8a>
肅諸吏唯只自¶謹一身姦豪盜賊無所畏懼是虛荷榮
寵徒増禄秩¶此而可容孰為尸曠並委諸道條察具狀
奏聞今甘<md:KR4c0011_SBCK_007-7b>¶澤以時農桑為重不急之務先巳勒停宜更
申明勿¶妨春事諸處百姓貧窶者多雖有隴畞或無牛
力勸¶率相助令其有秋所繫囚徒速令決斷無令寃滯
致¶有妨奪鰥寡惸獨征鎮之家倍須撫存勿有科喚朕¶
所懸爵秩惟待賢能若政舉一州惠施一縣使者¶廉問
必以狀聞既能副於朕懐亦當待以不次誠可¶復也豈
<pb:KR4c0011_WYG_007-8b>
食言哉並即好去¶
　　　勅歳初處分¶
勅天地以大德生羣有聖人以大寶守萬物古者受¶命
之君謂之承天之序明有所代夫豈徒然道若無<md:KR4c0011_SBCK_007-8a>¶欽崇
命不永保帝實臨汝人曷戴君朕所以毎期庶¶平合於
仁覆之意也夫宓羲神農黄帝堯舜或誅而¶不怒或教
而不誅彼亦何為獨臻于此朕自有天下¶二紀及兹雖
未能畫衣以禁亦未嘗刑人於市而政¶猶踳駁俗尚澆
<pb:KR4c0011_WYG_007-9a>
漓當是為治之心未返於本耳凡人¶豈不仁於父母兄
弟不欲於飲食衣服乎而卒被無¶孝友之名不溫飽之
困其故何哉盖未聞義方不識¶善道或任小智而為詐
或見小利而茍得致逺則窮¶繼之以暴已而身受戮誅
家不相保愚妄之徒類多¶自陷訟獄之弊恒由此作吁
可悲乎亦在教之不明<md:KR4c0011_SBCK_007-8b>¶也盖刑罰者不獲已而用之天
下黔黎皆朕赤子以¶誠告示其或知歸何必用威然後
致理先務仁恕寧¶不懐之且五常循行豈須深識六親
<pb:KR4c0011_WYG_007-9b>
和睦何待丁寧¶自宜勉之以副所望刑措不用道在于
兹今獻歳之¶吉迎氣伊始敬順天常無違月令所由長
吏可舉舊¶章諸有嫗伏孕育之物蠢動生植之類慎無
殺伐致¶令夭傷九土異宜三農在候聚衆興役妨時害
功特¶宜禁止以助春事至若家有征鎮人或孤惸物向
陽¶和此獨憂悴良可憫也亦宜所由隨事憂恤盖不體¶
仁無以為長不知道無以用心故道者衆妙之門而<md:KR4c0011_SBCK_007-9a>¶心
者萬事之統得其要㑹義可以兼濟於人失其指¶歸生
<pb:KR4c0011_WYG_007-10a>
不能自全於巳故我𤣥元皇帝著道德經五千¶文明乎
真宗致於妙用而有位者未之講習不務清¶浄欲令所
為之政教何從而致于太和者耶百辟卿¶士各須詳讀
勉存進退之誠更圖前席之議至如計¶校小利綜緝煩
文邀名具行去道彌逺違天和氣生¶人怨心朕甚厭之
所不取也各勵精一共興𤣥化俾¶蒼生登於仁壽天下
還於淳朴豈逺乎哉行之可至¶其老子道德經宜令士
庶家藏一本仍勸習讀使知¶指要毎年貢舉人量减尚
<pb:KR4c0011_WYG_007-10b>
書論語一兩道策准數加<md:KR4c0011_SBCK_007-9b>¶老子策俾敦崇道本附益化
源朕推誠與人有此教¶誡必騐行事豈埀空言今之此
勅亦宜家置一本毎¶須三省以識朕懐¶
　　　勅令禮部掌貢人¶
勅毎歳舉人求士之本專典其事寧不重歟頃年巳¶來
惟考功郎所職掌位輕事重名實不倫欲盡委長¶官又
銓選猥積且六官之列體國是同况宗伯掌禮¶宜主賓
薦自今已後毎諸色舉人及齋郎等簡試並¶於禮部集
<pb:KR4c0011_WYG_007-11a>
旣衆務煩雜仍委侍郎專知¶
　　　勅幸西京<md:KR4c0011_SBCK_007-10a>¶勅朕所時邁皆順物情頃屬關輔無年遽爾東幸¶固非
為巳將以息人今百穀既成庶務皆省而五¶陵所奉誠
在京師安可更留周南有闕時薦宜以¶來年正月七日
取南路幸西京所司准式應緣行¶幸所須務從節减所
由明為條例勿使勞煩¶
　　　勅置十道使
<pb:KR4c0011_WYG_007-11b>
勅歳比不登人或流冗言念菜色朕用疚懷而牧¶宰是
寄惠養猶缺黎元為本賦歛未均當宁思之¶良所於邑
且十連為率六察分條周漢以還事有¶因革帝王之制
義在隨時其天下諸道宜依舊逐<md:KR4c0011_SBCK_007-10b>¶要便置使令採訪處
置若牧宰無政不能綱理吏¶人有犯所在侵漁及物土
異宜人情不便差科賦¶税量事取安朕所責成貴在簡
要其餘常務不可¶横干其使宜令中書門下即簡擇奏
聞朕將親覽
<pb:KR4c0011_WYG_007-12a>
　¶　　勅授十道使
勅言念蒼生心必遍於天下自古良牧福猶潤於京師
所以歴選列城聿求連率豈徒刺察將委緝寧朝散大
夫檢校御史中丞關内道宣慰賑給使上柱國盧絢等
任寄巳深聲實兼茂咸貫通於理道益純固於公心或
華髮不衰或白圭無玷可以範儀郡國康濟黎元間歳
巳來數州失稔頗致流冗能勿殷懐吏又不畏不仁人
或不安不便誠須矯過必在仗賢而前此使車不無殷
<pb:KR4c0011_WYG_007-12b>
鑒事皆掣肘務欲總權小有舉於毫髮大莫振於綱領
本令條察却用煩苛永言所期豈云自弊今既各膺重
寄允謂通才以蠲疾苦之原當叶大中之義若令行一
道利及萬人朕所設官以待能者朝之優秩必歸令譽
言可復也宜副朕懷可依前件
　　　勅停官祭贈太子
勑諸贈太子頃年官為立廟并致享祀雖欲歸厚而情
且未安烝嘗之時子孫不預若專令官祭是以踈間親
<pb:KR4c0011_WYG_007-13a>
遂此為常豈云教孝其諸贈太子有後者但官為致廟
各令子孫自主祭其祭置及官悉停若無後宜令依舊
　　　勑處分舉人
勑求賢濟理詢事考言務取由衷以觀深識頃年策試
頗成弊風所問既不切於時宜所對亦何關於政事徒
徵隱僻莫見才明以此擇賢良未得所卿等各膺推薦
副朕虛求宜其悉心各盡所見勿復仍舊空載游詞各
宜就食食訖就試
<pb:KR4c0011_WYG_007-13b>
　　　勑處分縣令¶
勑諸縣令等自古致理其在命官今之所切莫如守¶宰
朕毎屬意尤重此官有善者雖逺必昇無能者從¶近而
廢固巳惟取才實非務官資事亦坦然天下所¶見而浮
競之軰未識朕懷俾其宰邑便為弃地或以<md:KR4c0011_SBCK_007-11a>¶煩碎而不
專意或以僻逺而不畏法浸染成俗妨奪¶為常嗷嗷下
人於何寄命朕所以寢興軫念思有以¶濟之故令吏曹
精選才幹卿等各膺推擇用簡朕心¶若能理化有成聲
<pb:KR4c0011_WYG_007-14a>
實相副必有超擢終不食言如其¶謂人不知惟利是視
自速負敗兩喪身名智者所圖¶應不至是各宜勉勵以
副勤祝¶
　　　勑處分縣令¶
勑新除河南府密縣令張稷等令長之任黎庶尤切¶比
嘗選衆未盡得人然而勇進之流乃非其好矯弊¶之政
豈無所革今既各膺奬用當盡良能期月有成<md:KR4c0011_SBCK_007-11b>¶聲能若
著所列清要惟待賢才既爾有聞不患無位¶各宜勉勵
<pb:KR4c0011_WYG_007-14b>
以副朕心¶
　　　勑處分選人¶
勑朕憫兹下人不忘寤寐庶乎富教寄在牧宰所以¶推
擇才能親加考覈卿等各膺時用副朕虛求亦既¶得人
佇聞佳政若能鋭精為理聲績有稱即當待以¶不次信
斯言之可復如其政不能舉行且有遺豈獨¶敗于厥躬
必將坐於舉主此亦明約不得不然各宜¶勉之以成名
節今賜卿少物各宜領取並於朝堂坐¶食食訖好去<md:KR4c0011_SBCK_007-12a>¶
<pb:KR4c0011_WYG_007-15a>
　<md:KR4c0011_SBCK_007-12b>¶　　勑議放私鑄錢¶
勑布帛不可以尺寸為交易菽粟不可以抄勺貿有¶無
故古之為錢將以通貨弊盖人所作非天實生頃¶者耕
織為資乃稍賤而傷本磨鑄之物却以少而致¶貴頃雖
官鑄所入無幾約工計本勞費又多公私之¶間給用不
贍永言其弊豈無變通往者漢文之時已¶有放鑄之令
雖見非於賈誼亦無廢於賢君况古往¶今來時異事變
反經之義安有定耶終然自拘必無¶足用且欲不禁私
<pb:KR4c0011_WYG_007-15b>
鑄其理如何公卿百僚詳議可否¶朕將親覽擇善而從<md:KR4c0011_SBCK_007-13b>¶　　　勑處分宴朔方將士¶
勑朔方軍節度大使兵部尚書信安郡王褘總戎朔¶陲
經畧萬里賦車籍馬精卒鋭兵自其有虞莫不素¶練而
醜虜背誕偏師致誅謀若有神取如俯拾雖廟¶畧之云
逺亦將士之力焉威武載揚頑凶且懾狂冦¶覆巢以奔
北羣帥掉鞅而來歸因其凱旋聊加宴樂¶各宜坐食相
與盡歡其軍將巳下官賞别有處分信¶安郡王褘與一
<pb:KR4c0011_WYG_007-16a>
子官¶
　　　勑宴幽州老人¶
勑幽州老人師知禮等比者林胡飜覆荐歳不寧戎<md:KR4c0011_SBCK_007-14a>¶馬
之郊良亦艱苦而賊虜自叛天實誘之主將致誅¶略無
遺噍實省邊患且减征徭卿等忠義因心逺來¶陳賀深
所嘉尚並宜坐食各有賜物食訖領取¶
　　　勑慮囚¶
勑時向炎蒸人或寃繫豈忘仁恕固須審察其京都¶城
<pb:KR4c0011_WYG_007-16b>
見禁囚宜令中書門下及留守檢覆訖徒已下罪¶各委
所由長官據情狀量決罰便放死罪巳下遞降¶一等有
情狀難容合格杖者決訖准例處分天下¶諸州亦並准
此¶
　　　勑擇日告廟<md:KR4c0011_SBCK_007-14b>¶勑邊境為患莫甚於林胡朝廷是虞幾煩於將帥車¶徒
屢出芻菜載勞使燕趙黎氓略無寧歳而山戎種¶落常
為匪人近有野心窮而歸我曽是懷附毎所撫¶柔而不
<pb:KR4c0011_WYG_007-17a>
變梟音輒為獸摶幽州節度使副大使張守¶珪等乘間
電發表裏奮討積年逋誅一朝剪滅則東¶北之祲便以
廓清河朔之人差寛征戍此皆上憑九¶廟之畧下仗羣
帥之功今其凱旋敢不以獻宜擇吉¶日告九廟所司准
式¶
　　　籍田之制¶
門下粢盛所以奉神祇耕籍所以助人力既義率于下<md:KR4c0011_SBCK_007-15a>¶而敬在其中是為先農存諸大典故周宣不復於¶古而
<pb:KR4c0011_WYG_007-17b>
虢公致諫漢文能修其政而班史美談朕自御極¶以來動
咨故實惟是千畝未展三推匱神困人降災¶移歳靡不
在此良以憮然今星紀既周土膏將動去¶農祥而不日
考帝籍之以時朕其親耕以實御廩宜¶令禮官博士詳
擇典故有司速即施行¶
　　　諸王實封制¶
門下先王之制封建有等諸侯所食征賦以歸河西¶節
度大使原州都督慶王潭河東節度大使原牧棣¶王洽
<pb:KR4c0011_WYG_007-18a>
河北節度大使幽州大都督鄂王涓等性皆中<md:KR4c0011_SBCK_007-15b>¶和行無
外飾教以詩禮能漸義方雖巳列於封圻竟¶未疇於井
賦頃以孝友之習且在深宫服用之間亦¶從御府既申
開國之典宜崇書社之數可各食實封¶二千户主者施
行¶
　　　貶韓朝宗洪州刺史制¶
門下所遣使臣將恤人隠頻亦諭㫖期於悉心而政¶或
相䝉賞或失善以此致理未嘗聞之朝請大夫荆¶州大
<pb:KR4c0011_WYG_007-18b>
都督府長史兼判襄州刺史山南道採訪處置¶等使上
柱國長山縣開國伯韓朝宗亟登清要爰委¶條察宜㳟
爾職以副朕懷而乃私其所親請以為邑<md:KR4c0011_SBCK_007-16a>¶未盈三載巳
至兩遷既殊德舉自速官謗及令按事¶果騐非才傷敗
實多矯誣斯甚舉不為黨豈其然歟¶事咨於周則異於
是不能自律何以正人仍期後效¶且示輕貶可使持節
都督洪州諸軍事守洪州刺史¶散官勲封如故馳驛赴
任雖知人則哲在予之責巳¶深而事上竭誠為臣之節
<pb:KR4c0011_WYG_007-19a>
當勵其有賞罰不正枉直¶失措陷於阿比隳我綱目有
一於此誰其捨諸凡今¶刺舉宜以為戒主者施行¶
　　　廢王皇后制¶
門下朕承五聖之緒為萬國之君敢以私愛而廢至<md:KR4c0011_SBCK_007-16b>¶公
内顧而忘鴻業皇后王氏天命不佑華而不實居¶上畜
虎狼之心御下甚鷹鸇之跡造起獄訟朋扇朝¶廷見無
將之端有可諱之惡焉得敬承宗廟母儀天¶下可廢為
庶人將别院安置刑于家室有愧昔王為¶國大計盖非
<pb:KR4c0011_WYG_007-19b>
獲已布告天下咸應知聞¶
　　　停燕國中書令制¶
門下中書令燕國公張説往屬艱難輸誠於履險及¶兹
輔相潤色於告成而不察細微之人頗乖周慎之¶㫖朕
畧小宥大念舊録功且法不欲屈宜罷中樞之¶任義亦
有在更崇端揆之榮可尚書右丞相仍將國<md:KR4c0011_SBCK_007-17a>¶史於宅脩
撰主者施行¶
　<md:KR4c0011_SBCK_007-17b>¶曲江集巻七¶
<md:KR4c0011_SBCK_008-1a>¶
<pb:KR4c0011_WYG_008-1a>
欽定四庫全書
　曲江集巻八
　　　　　　　　　　　　唐　張九齡　撰
　　勑
