# -*- mode: mandoku-view -*-
#+TITLE: 曲江集
#+DATE: 2015-09-23 10:17:39
#+PROPERTY: JUAN 8

¶
書¶
　　　勑薛泰書
勑¶薛泰朕撫育降奚毎事過厚衣食供給數年于兹¶而
禽獸無知不懷恩信相率種落一時叛亡此於國¶家譬
猶蚊䖟耳無所憚惜惟惡惡心摠是亂階私相¶招誘若
<pb:KR4c0011_WYG_008-1b>
不撲滅何以示威卿可率所統與紀思誨王¶忠嗣等計
㑹進討卿既乆在邊鎮深練兵權進退動¶靜惟變所適
敵則預料奇出臨時㑹在審量不可輕¶舉氣候漸暖卿
及將士巳下並得如宜遣書指不多<md:KR4c0011_SBCK_008-2a>¶及¶
　　　勑安西節度王斛斯書¶
勑安西副大都䕶王斛斯使人兼趙璧近至省表具¶之
前巳勅卿嚴加部勒近得奏請皆依處置卿當此¶信任
必用盡誠蕃鎮之虞且無西顧頃者劉渙凶悖¶遂起姦
<pb:KR4c0011_WYG_008-2a>
謀朕以偏荒比加隠忍而惡跡轉露人神不¶容忠義之
徒復知密㫖自聞伏法自取誅夷狂愚至¶深亦何足道
卿與彼地近想備知之突騎施北來¶窺隙㑹須審察至
竟如何蕃中人來未可輕信但當¶撫養士卒而臨事制
宜必先保全以此為上夏初巳<md:KR4c0011_SBCK_008-2b>¶熱卿及將士巳下平安
好遣書指不及多¶
　　　勑西州都督張待賓書¶
勑西州都督張待賓累得卿表一一具知劉渙凶狂¶自
<pb:KR4c0011_WYG_008-2b>
取誅滅逺近聞者莫不慶快卿誠深疾惡初屢表¶聞邊
事動静皆爾用意即朕無憂也夏初漸熱卿及¶將士官
寮百姓已下並平安好遣書指不多及¶
　　　勑清夷軍使虞靈章書¶
勑清夷軍使虞靈章窮冦傷殘寄命無所猶以遺噍¶敢
犯塞垣卿義勇過人臨難無茍親當矢石逐此醜¶徒略
有梟夷足申威武邊寄盡節朕甚嘉之仍聞鋒<md:KR4c0011_SBCK_008-3a>¶鏑既交
在卿亦有所損神道助順應不為災今將藥¶物可以時
<pb:KR4c0011_WYG_008-3a>
療所有將士用命即具狀以聞其不幸¶陣亡固將深悼
惜亦宜追録當有加贈夏末甚熱卿¶及將士巳下並平
安好遣書指不多及¶
　　　勑伊吾軍使張楚賓書¶
勑伊州刺史伊吾軍使張楚賓近得卿表知沙陁入¶界
此為劉渙凶逆處置狂踈遂令此蕃蹔有遷轉今¶劉渙
伏法逺近知之計沙陁部落當自歸本處卿可¶具宣朝
㫖以慰其心兼與盖嘉運相知取其稳便豐¶草美水皆
<pb:KR4c0011_WYG_008-3b>
在北庭計必思歸從其所欲也卿可量事<md:KR4c0011_SBCK_008-3b>¶安慰仍勿催
迫處置了日具以狀聞夏中盛熱卿及¶將士百姓巳下
並平安好遣書指不多及¶
　　　勑河西節度牛仙客書¶
勑河西節度使牛仙客邊事煩摠苦巳勞神若不纖¶悉
安得條理頃聞訓練士馬蓄積軍儲資用有餘動¶不忘
備是卿忠烈更勤經畧事事如此朕復何憂摩¶管之間
想皆得所卿近有奏請並已處分夏末甚熱¶卿及將士
<pb:KR4c0011_WYG_008-4a>
百姓巳下並平安好遣書指不多及¶
　　　勑北庭將士已下書¶
勑北庭將士瀚海軍使盖嘉運巳下逆冦忿戾乘此<md:KR4c0011_SBCK_008-4a>¶猖
狂驅率匪人圍犯邊鎮皆如素慮不出下策卿等¶雖在
絶境且據堅城將士一心莫非勇義觀釁而動¶取亂在
兹宜臨事籌之無失此便但蘇祿本以姦詐¶誑誘羣胡
無德在人何能有國今乃驅烏合之衆作¶不義之舉師
曲在老族滅其時卿可因其不固之心¶乘其已疲之衆
<pb:KR4c0011_WYG_008-4b>
掎角歸路剪滅逋醜此亦天與豈直¶人謀仍熟料之取
萬全也國之重賞惟待奇功豈在¶言之自良圖耳比秋
氣已冷卿及將士百姓並平安¶好遣書指不多及¶
　　　勑西州都督張待賓書<md:KR4c0011_SBCK_008-4b>¶勑西州都督張待賓及官吏百姓巳下不虞狂賊擁¶衆
多時彼州軍人素乏器械聞其悉力能不懸心卿¶等堅
守孤城敵此凶冦亦既久拒終然萬全斯乃義¶可感幽
鬼神相助妖不勝德氛祲自銷來無所能去¶無所得烏
<pb:KR4c0011_WYG_008-5a>
合之衆道路埋魂其於破傷亦云甚矣向¶使甲戈有預
士卒且强躡彼歸途可無噍類即令所¶司支料以備後
來其有功之人各且據實以時叙定¶當有酧賞其龍泉
寺小堡被其殘破雖已収拾猶慮¶損傷各宜宣慰令得
存活秋氣巳冷卿及寮吏百姓¶巳下並平安好今賜卿
衣一副至宜領取遣書指不<md:KR4c0011_SBCK_008-5a>¶多及¶
　　　勑北庭將士百姓等書¶
勑北庭將士部落及百姓等忠義所感在臣子而固¶然
<pb:KR4c0011_WYG_008-5b>
凶惡必誅雖鬼神而亦爾逆賊劉渙不意含氣有¶此狂
愚忽於夷塗坐生逆節姦謀雖起狡數自窮誘¶人不從
欺天斯甚由是忠義奮發凶醜就擒雖則奴¶庸何足比數
然於荒徼亦云除惡皆是卿等同心盡¶力向國輸忠能協
人鬼之謀不貽戎狄之笑朕毎以¶嘉歎無忘於心所云
有功皆巳優賞懲惡勸善實在¶于兹夏中甚熱卿並平
安好遣書指不多及<md:KR4c0011_SBCK_008-5b>¶　　　勑新羅王金興光書
<pb:KR4c0011_WYG_008-6a>
勑新羅王開府儀同三司使持節大都督雞林州諸¶軍
事上柱國金興光賀正使金碣丹等至兼得所進¶物省
表具知海路艱阻朝賀不闕歳益忠謹日以嗟¶稱所謂
君子為邦動必由禮頃者渤海靺鞈不識恩¶信負恃荒
逺且爾逋誅卿嫉惡之情常以奮厲故去¶年遣中使伺
行成與金思蘭同往欲以叶謀比聞此¶賊困窮偷生海
曲唯以抄竊作梗道路卿當隨近伺¶隙掩襲取之奇功
若有所成重賞更何所愛適欲多¶有寄附實慮此賊抄
<pb:KR4c0011_WYG_008-6b>
奪不可不防豈資窮冦待蕩滅<md:KR4c0011_SBCK_008-6a>¶之後終無所惜一昨金
志廉等到緣事緒未及還期¶忽嬰疹疾遽令救療而不
幸殂逝相次數人言念殊¶鄉載深軫悼想卿聞此良以
増懷然死者生之常固¶其命也固當理遣無以累情初
秋尚熱卿及首領百¶姓巳下並平安好今有答物及别
寄少信物並付¶金信忠往至宜領取遣書指不多及¶
　　　勑河西節度使牛仙客書¶
勑河西節度使牛仙客戎狄無義包藏禍心但當以¶兵
<pb:KR4c0011_WYG_008-7a>
威襲取此豈可常道論之突騎施頃者通和朕毎撫¶之
如子行李來往不隔歳時賜與優饒非直君長而<md:KR4c0011_SBCK_008-6b>¶窺我
邊隙圖陷庭川闕俟斤所以見誅天下孰云不¶當不思
巳過仍敢我讎率其人民犯我城堡是其送¶死之日可
謂天亡之時若不因其自來乘危決策一¶失此便後悔
何追宜密令安西徵蕃漢兵一萬人仍¶使人星夜倍道
與大食計㑹取葉䕶㪍達等路入碎¶葉令王斛斯自領
精騎取其家口河西節度内發蕃¶漢二萬人取𤓰州北
<pb:KR4c0011_WYG_008-7b>
高同伯帳路西入仍委卿簡擇¶驍將統率仍先與西庭
等計㑹剋日齊入比已勑朔¶方軍西受降城定逺城及
靈州兼取大家子弟并豐¶安新泉等軍共徵二萬於𤓰
州北庭招託就中簡擇<md:KR4c0011_SBCK_008-7a>¶驍健五千人先入直赴北庭從
𤓰州宜給一月熟粮¶若至北庭粮貯可支五年巳上凡
此諸道徵發並限¶十二月上旬齊集西庭等州一時討
襲時不可失兵¶貴從權破敵滅仇必在此舉卿可火急
支計無失便¶宜今故使内侍程元宗催遣兵馬一一口
<pb:KR4c0011_WYG_008-8a>
具秋氣漸¶冷卿及將士百姓已下並平安好遣書指不
多及¶
　　　勑瀚海軍使盖嘉運書¶
勑瀚海軍使北庭都䕶盖嘉運及將吏軍士百姓已¶下
蘇禄反虜敢為冦讎犯我邉城初聞蟻附投兵死¶地果
自冰銷朕始料之一不差也近得卿表知其狼<md:KR4c0011_SBCK_008-7b>¶狽而賊
既不利衆必攜離犯順回天招殃破國將在¶此舉已見
其徵卿等堅守孤城赤心邊徼言念於此¶嗟賞久之初
<pb:KR4c0011_WYG_008-8b>
解重圍差有勞苦將士巳下並得如宜¶又卿表所云葉
䕶被殺事勢合爾殆非妄傳向若安¶西出兵乘虚討襲
碎葉逋醜皆可成擒應為懸軍未¶能越境逆虜漏刃莫
不由兹今賊雖請和恃我張勢¶以防大食之下以鎮雜
虜之心豈是真情此其姦數¶卿可與王斛斯計㑹伺其
動靜因利乘便取亂侮亡¶不以此時知待何日儻成功
立事重賞高班信若四¶時固必然也近者所有效功一
皆委卿甄録各據實<md:KR4c0011_SBCK_008-8a>¶状具以名聞初冬漸寒卿及將吏
<pb:KR4c0011_WYG_008-9a>
軍士百姓並平安¶好遣書指不多及¶
　　　勑安西節度王斛斯書¶
勑王斛斯得卿表知諸將接要亦有克捷是卿指麾¶獲
此凶醜蘇祿背德敢兹冦讎自斃狂悖之羣我無¶毫釐
之失聞其狼狽疲羸滿道乘此剪撲勢若摧枯¶張羲之
等雖各行誅猶恨其少古之善用兵者不必¶在衆能制
敵者㑹在出奇狂賊此來真亦送死衆既¶不整心且非
一烏雜之虜持久氣衰向有奇决破之¶必矣且如所奏
<pb:KR4c0011_WYG_008-9b>
亦足申威其將士立功擒殺有状各<md:KR4c0011_SBCK_008-8b>¶據實聞奏當加優
賞頃來諸軍奏請所患在於不實¶將既虛叙人則妄求
如此相䝉自然撓法朕以信示¶下以賞勸勞豈於其間
亦容有詭故委卿在逺所寄¶則深必取誠實勿令致此
冬初已冷卿等及將士巳¶下並平安好遣書指不多及¶
　　　勑幽州節度張守珪書¶
勑幽州節度副大使兼御史中丞張守珪漁陽平盧¶東
北重鎮匈奴斷臂山戎扼喉節制之權莫不在此¶朕所
<pb:KR4c0011_WYG_008-10a>
以雅仗才識誠思逺圖既膺此舉當成本志今¶奚賊殘
破固不足言契丹餘孽猶且為梗將遂掃蕩<md:KR4c0011_SBCK_008-9a>¶懸賞須明
至如冦抄之來邉境常事茍非大敵不勞¶我師頃者偏
小邀功或亦附益其事言而不賞示信¶何歸賞而有虛
叙勞何勸適使貪嗜小利之輩不思¶剪滅大舉之䇿則
深謀重賞更待何人而革弊成功¶當在卿爾其有賊非
大下因有擒馘灼然殊效者可¶量事奏聞其餘㣲勞並
任軍中賞賜冀能自勉令有¶後圖若信其茍為終若成
<pb:KR4c0011_WYG_008-10b>
事而綱紀不立夷狄笑人¶以卿之明固在目撃也秋氣
已冷卿及將吏已下並¶平安好遣書指不多及¶
　　　勑幽州節度使張守珪書<md:KR4c0011_SBCK_008-9b>¶勑張守珪安禄山兩蕃自昔輔車相依奚既破傷殆¶無
遺噍契丹孤弱何能自全復聞突厥徵求欲有逃¶避傳
者縱其未實此虜終巳合然藉卿運籌徐以計¶取况禄
山義勇武用絶人謀帥得賢禆將復爾以討¶殘蕞勢若
摧枯仗順而行何敵之有今者又云遇賊¶略有芟夷乘
<pb:KR4c0011_WYG_008-11a>
其數窮日向殲盡其灼然有功效者可¶具以狀聞㑹取
實勞以當優賞趙堪云卿見部勒欲¶以師行兵貴從權
以時經略在卿臨事一以委之效¶命輸忠成名立事居
今慕古千載一時衛霍之儔獨¶何人也邊事煩摠無乃
為勞冬初薄寒卿及禄山并<md:KR4c0011_SBCK_008-10a>¶諸將已下並平安好遣書
指不多及¶
　　　勑劒南節度使王昱書¶
勑劒南節度副大使兼採訪使益州長史攝御史中¶丞
<pb:KR4c0011_WYG_008-11b>
王昱蠻夷相攻中國大利自古如此卿所知之然¶吐蕃
請和近與結約郡蠻翻附彼將有詞卿可審籌¶其宜就
中處置使蠻落不失望吐蕃又無憾詞柔逺¶懐來在卿
良筭所請入奏豈欲固違屬諸蠻初降正¶有邊要馳傳
以入不日遄歸來去不遑殆為勞力卿¶當此重寄毎竭
公忠言念逺情當亦想見義非獲已¶來歳何遲冬初薄
寒卿比平安好遣書指不多及<md:KR4c0011_SBCK_008-10b>¶　　　勑投降奚等書
<pb:KR4c0011_WYG_008-12a>
勑新來投降奚等汝本小蕃不自存立頃年依我稍¶得
安全而常持兩端遽即背叛忘恩負義豈是人心¶今者
聞汝復歸亦應知過仍緣困蹙未免嫌疑汝若¶誠能洗
心永以寄命便令處置汝等當一一聽從¶即捨往愆更
収來效官賞諸事皆如舊日各宜自勉¶勿不知恩比嚴
寒汝等部落百姓並平安好遣書指¶不多及¶
　　　勑契丹王據埓可突干等書¶
勑契丹王據埒及衙官可突干蜀活刺史鬱捷等順<md:KR4c0011_SBCK_008-11a>¶道
<pb:KR4c0011_WYG_008-12b>
則吉惟智能圖逆節則凶豈愚所覺卿頃年背誕¶實養
禍胎今而知之亦猶未晩固是轉災為福因敗¶而成去
百死之危保萬全之計則昔者之去何其悖¶也今兹復
來又何智也皆是卿素有籌略本於忠誠¶率先種人拔
於死地自爾之後更有何憂朕於諸蕃¶未嘗負約况於
卿等更有舊恩聞卿此來豁然慰意¶一則兵革都息二
則君臣如初百姓之間不失耕種¶豐草美水畜牧隨之
更無外虞且知上䇿人生自奉¶誰不求安保此永年一
<pb:KR4c0011_WYG_008-13a>
無他慮在卿所見何假朕言¶部落所歸應須安置可與
守珪審定務依蕃部所欲<md:KR4c0011_SBCK_008-11b>¶想其沃饒之所適彼寒暑之
便無令下人有所不愜¶也冬末寒甚卿與衙官軍吏刺
史已下及部落百姓¶並平安好遣書指不多及¶
　　　勑幽州節度張守珪書¶
勑幽州節度副大使兼御史大夫張守珪近有降人¶云
虜騎東下其數稍衆固宜有以待之仍聞兩蕃亦¶有應
接當是妄語終須審觀若保無他便可信任也¶至於兵
<pb:KR4c0011_WYG_008-13b>
馬權畧決在一時卿自審量不可懸料然虜¶騎馳突難
與争鋒㑹是乘其衰氣然後邀擊一戰取¶滅或在此舉
頃者涅禮自擅雖以義責而未有名位<md:KR4c0011_SBCK_008-12a>¶恐其不安卿可
宣示朝㫖使知無他也并便處置訖¶奏聞朕當即有處
分比秋熱卿及將士已下並平安¶好今令趙恵琮往一
一口具遣書指不多及<md:KR4c0011_SBCK_008-12b>¶　
　曲江集卷八¶
<md:KR4c0011_SBCK_009-1a>¶
<pb:KR4c0011_WYG_009-1a>
欽定四庫全書
　曲江集巻九
　　　　　　　　　　　　唐　張九¶齡　撰
　　勑書
