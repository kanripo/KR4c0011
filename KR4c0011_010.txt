# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.643948
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0184-010唐丞相曲江張先生文集-卷第十.
<pb:KR4c0011_SBCK_010-1a>¶
唐丞相曲江張先生文集卷之十¶
　勑書¶
　　勑常州別駕董懲運書¶
　　勑當悉羗首領書¶
　　勑許齊物書¶
　　勑隴右節度䕃成本書¶
　　勑安西節度王斛斯書¶
　　勑北庭經略使盖嘉運書¶
　　勑安西節度王斛斯書¶
　　勑安西節度王斛斯書¶
<pb:KR4c0011_SBCK_010-1b>¶
　　勑安西節度王斛斯書¶
　　勑安西節度王斛斯書¶
　　勑北庭經略盖嘉運書¶
　　勑渤海使盖嘉運書¶
　　勑四鎮節度王斛斯書¶
　　勑四鎮節度王斛斯書¶
　　勑安西節度王斛斯書¶
　　勑北庭都護盖嘉運書¶
　　勑瀚海軍使盖嘉運書¶
　　　勑常州別駕董懲運書¶
<pb:KR4c0011_SBCK_010-2a>¶
勑常州别駕董懲運省所奏王昱及嚴正誨表具知¶
所緣卿父徃在常州連年縱酒既加風疹行事乖踈¶
董念封經使具論王昱始奏停廢皆憑實状不是寃¶
誣後自病亡豈可怨訴所言不直欲信無憑卿久襲¶
冠帶復拘法式寧不知此猶且有詞至於卿身合承¶
刺史比來未受亦則有由聞卿少年未閑撫字舉州¶
之衆交藉綏懷若蕃部不安豈虚此位卿若䏻自勵¶
從此改修父亡子及終不失舊卿表云部落據險幾¶
許無知亦慮惡人因此扇誘幸無他故勿取破亡今¶
故令内使徃問部落及百姓等此事虚實還日具名¶
<pb:KR4c0011_SBCK_010-2b>¶
状聞比極暄卿及部落百姓並平安好遣書指不多¶
及¶
　　　勑當息羗首領書¶
勑當息柘靜維翼等諸州首領百姓等前者令王承¶
訓徃宣問事止當州比其却來云諸州亦有所望州¶
縣一也恩豈不均卿等祖父巳來爲國守境皆盡忠¶
赤防捍外蕃朝廷嘉之官賞相&KR0071;近者處置未當又¶
得卿表所論朕皆依行想皆遂願今聞吐蕃屯結近¶
在安戎比來通和未有深𨻶討其不合為冦未知何¶
故起兵卿彼臨邉各湏伺候慮有侵軼損我居人若¶
<pb:KR4c0011_SBCK_010-3a>¶
預圖之保無憂也其董懲董嘉宗巳有處分訖其董¶
念𩀱羗羗嘉弄等亦即續有處分必湏嚴勒蕃部豫¶
備惡人冦讐縱來計無所得我之深䇿豈不在兹卿¶
等榮賞勿憂不遂今故令王承訓重宣徃意比巳熱¶
首領百姓等並平安好遣書指不多及¶
　　　勑嶲州都督許齊物書¶
勑許齊物近者投降吐蕃云蕃兵巳向&KR0047;出鹽井比¶
巳勑逹奚守珪蒙歸義訖卿可嚴備勿失事宜應湏¶
防守並委量事處分仍逺著斥候知其有無有則從¶
權無則仍舊慎勿生事騷擾邉人秋中漸凉及吏人¶
<pb:KR4c0011_SBCK_010-3b>¶
巳下並平安好遣書指不多及¶
　　　勑隴右節度隂承本書¶
勑隴右節度使隂承本使人范正顔至省表具之朕¶
於吐蕃恩信不失彼心有異操持兩端隂結突&KR0016;施¶
宻相來徃事既醜露却以怨尤乃去姚嶲用兵取其¶
城堡略觀此意必欲為惡必不得先舉但湏嚴備逺¶
加斥候察其動靜若形兆巳見馳狀以聞諸處軍城¶
數加戒勒若不稱職速湏改換今年交兵新到隴右¶
未經戎事大湏訓習在彼處置委卿裁之雖有邉虞¶
固無憂也秋初尚熱卿及將士並平安好遣書指不¶
<pb:KR4c0011_SBCK_010-4a>¶
多及¶
　　　勑安西節度王斛斯書¶
勑四鎮節度副大使安西副大都督護王斛斯及將¶
士等突&KR0016;施輒㐫暴侵我西陲卿等懸軍遇此狂賊¶
爰自去夏以迄于今攻戰相仍念甚勤苦近者聞在¶
撥換兵少賊多朕每憂之慮遭吞噬又聞兵𫝑漸合¶
將士同心父子之軍亦不在衆犬羊之𩔖復何䏻為¶
屢有殺𫉬固其宜也卿等各&KR0018;忠勇為國忘身鋒鏑¶
之間瘡痍未免或致物故深用哀傷朱仁惠竟致淪¶
亡良可悼惜具有褒贈以慰營魂福流子孫良亦在¶
<pb:KR4c0011_SBCK_010-4b>¶
此其有頻當矢石每戰有功義可成名勇䏻抗敵或¶
䏻出奇以挫㐫威並具狀以聞即有優拔自餘戰士¶
盡力邉荒計其積勞又在絶逺至於行賞豊比㝷常¶
勉𣗳功名即有官爵且北山雲間虜衆又疲歸途既¶
難必有携貳張義之將兵若至河西北庭兵又大集¶
滅胡之舉亦在今時可臨事圖之無失便也一勞永¶
逸豈不在兹所奏縱賔&KR0100;魏蹇等官及前年第一立¶
功入官並依所請訖告身即差使頒送初春尚寒卿¶
及將士巳下並平安好遣書指不多及¶
　　　勑北庭經略使盖嘉運書¶
<pb:KR4c0011_SBCK_010-5a>¶
勑盖嘉運等安西去年屢有攻戰醜虜肆惡懸軍可¶
憂卿深識事宜以時救援先聲既振後殿載&KR0045;㐫黨¶
聞之卷甲而遁使我邉鎮且得休息然此賊為患勢¶
未必巳可數與王斛斯計會每事先防彼將自勞衆¶
則離貳我因其𨻶從此可圖善熟籌之勿失便也春¶
晚卿及將士巳下並平安好遣書指不多及¶
　　　勑安西節度王斛斯書¶
勑四鎮節度副大使安西副大都護王斛斯等狂賊¶
經冬犯邉爲梗將士守備不釋戈甲言念勤苦良深¶
嗟嘆既&KR0018;忠義爲國盡誠懦夫所難志士所重感激¶
<pb:KR4c0011_SBCK_010-5b>¶
增氣視死如歸古人之言今知之矣又聞此賊尋亦¶
退散攻圍既解且得休息朕雖在九重心懸萬里念¶
慮之至想所知之近既加兵惟憂糧貯諸處屯種今¶
復何如逆賊有謀還慮殘暴必湏善守無令損失若¶
諸城有糧兵復足用忿戾之虜行應再來勞衆離心¶
豈䏻無𨻶乘此一舉蕩滅有期宜善撫我人以待其¶
弊小捷小𫉬何用此爲春晩極暄卿及將士巳下並¶
平安好今賜卿衣一副至宜領取遣書指不多及¶
　　　勑安西節度王斛斯書¶
勑王斛斯得卿表并大食東靣將軍呼邏散訶宻表¶
<pb:KR4c0011_SBCK_010-6a>¶
具知卿使張舒耀計會兵馬廻此雖逺蕃亦是强國¶
觀其意理似存信義若四月出兵是實卿彼巳合知¶
之還湏量宜與其相應使知此者計會不是空言且¶
突&KR0016;施&KR0018;恩為天所棄訶宻若䏻助國破此冦讐録¶
其逺勞即合優賞但未知事實不可虚行卿可觀察¶
蕃情頗有定否即湏隨事慰接令彼知之若舒耀等¶
虚有報章未得要領豈徒不實當有所懲絶域行人¶
不容易也今秋此賊形候如何善湏防之勿使侵軼¶
時暑卿及將士巳下並平安好遣書指不多及¶
　　　勑安西節度王斛斯書¶
<pb:KR4c0011_SBCK_010-6b>¶
勑四鎮節度副大使安西副大都護王斛斯及將士¶
巳下朕雖居九重不忘征戍况強冦壓境侵軼是虞¶
言念勤勞良所嘆懣卿等各懷忠義不憚荒遐以此¶
彌年足見誠節去&KR0010;因有狂賊在彼屢有戰亡昨得¶
表言對之愴惻然卿状但言都數其中不列姓名巳¶
令勘責可速以實報朕當録其死義贈以官榮使異¶
域之功存亡受賞近日狂虜形候如何屯收是時尤¶
湏備預更資一熟亦復何憂兼聞吐蕃與此賊計會¶
應是要路斥候湏明事必預知動即無患耳夏晚毒¶
熱卿及將士巳下並平安好書指不多及¶
<pb:KR4c0011_SBCK_010-7a>¶
　　　勑安西節度王斛斯書¶
勑王斛斯吐蕃與我盟約㰱血未乾巳生異心逺結¶
㐫黨而甘言緩我欲待合謀連衡若成西鎮何有卿¶
䏻先覺有以待之觀釁而行適是軍法且屯苗既䏻¶
踐暴軍人亦被拘囚如李混之所言不反何謂然則¶
此蕃姦計頗亦隂深外示存約内實伺便事儻不濟¶
即云無&KR0018;卿還湏知其變詐隨事交當使其退不得¶
以此爲詞進不得成其㐫計如此設拒乃為上䇿若¶
事巳侵軼兵見交鋒即當率勵驍雄盡敵乃巳秋冷¶
卿及將士巳下並平安好遣書指不多及¶
<pb:KR4c0011_SBCK_010-7b>¶
　　　勑安西節度王斛斯書¶
勑王斛斯卿在西鎮軍務煩勞皆䏻用心處置不失¶
頃與突&KR0016;施攻戰歷渉三年降虜生俘所𫉬過當懸¶
軍䏻爾朕甚嘉之行官巳有賞勞在卿固合優奨今¶
受卿重職兼彼領護且復褒進終爲後圖吐蕃此來¶
意不徒爾所有計校前巳畧言先覺預防無䏻爲也¶
萬里之外三軍之宜一以委卿勿失權㫁秋後漸冷¶
卿及將士巳下並平安好遣書指不多及¶
　　　勑北庭經略使盖嘉運書¶
勑盖嘉運卿久在邉鎮庶事用心又去年出兵冐逺¶
<pb:KR4c0011_SBCK_010-8a>¶
入賊諸下皆賞卿豈無功言念忠勤不忘褒進今授¶
卿雄要仍兼舊官宜知朕心當重&KR0009;也突&KR0016;施雖請¶
和好其意不真近勑彼軍與天山計會當審觀事勢¶
逺着候人若有形勢事變先據如無應會不可虚勞¶
勢在臨時固難遥㫁秋後漸冷卿及將士巳下並平¶
安好遣書指不多及¶
　　　勑渤海使盖嘉運書¶
勑渤海軍使北庭都護盖嘉運突&KR0016;施㐫逆犯我邉¶
陲自夏巳來圍逼踈勒頻得王斛斯表見屯遍城張¶
羲之等入據此城屢與之闘將士效節逆虜破傷已¶
<pb:KR4c0011_SBCK_010-8b>¶
不敢攻圍而頓兵不去但邉城糧少或爲其所知持¶
久則難不可不早爲計也卿可簡練驍武&KR0045;聲大入¶
仍有所保據以防不虞用解邉城之圍以挫逆賊之¶
勢臨機適變委卿裁之仍與王斛斯審籌形𫝑取萬¶
全也今故令内謁者監王尚客徃一一口具冬中甚¶
冷卿及將士巳下並平安好遣書指不多及¶
　　　勑四鎮節度王斛斯書¶
勑四鎮節度副大使安西副大都護王斛斯及將士¶
巳下萬里懸軍屬此狂冦屢有攻戰䏻挫㐫威逺聞¶
義勇孰不增氣卿等激厲將士爲國盡誠决命冦讐¶
<pb:KR4c0011_SBCK_010-9a>¶
成名當代竒功壯節何謝古人矢石之間見危致命¶
良深嗟嘆重其忠烈又聞朱惠中箭今復何似善湏¶
救療使得不殂前令具奏陣亡將士欲加褒贈卿宜¶
識此意即以實聞近日與賊交鋒臨陣殺敵事湏優¶
賞亦即奏來所云賊等請和仍尚頓兵北嶺此虜姦¶
詐首尾百端外示求和内將誘我卿所防慮皆中其¶
心然則盖嘉運北庭近亦深入頗有所𫉬想彼知之¶
虜庭乍聞當合驚駭若復分兵守境諸處防虞烏合¶
之胡豈堪勞役必將自潰𫝑亦不乆蘇祿儻或覺此¶
革心請和亦復量宜以時開納仍與嘉運計會必取¶
<pb:KR4c0011_SBCK_010-9b>¶
良圖近所加兵且應支用臨事制變豈待言之今將¶
緋𬗋&KR0129;各二十領若有殊功應湏速賞並委卿量事¶
賜之冬中極寒卿及將士巳下並平安好遣書指不¶
多及¶
　　　勑四鎮節度王斛斯書¶
勑四鎮節度副大使安西副大都護王斛斯蘇祿忘¶
我大惠敢作冦讐屢犯邉城將肆其惡雖禽獸是似¶
而天地不容卿等義心固所發憤朕巳勑河西節度¶
使牛仙客令河西於諸軍州及在近諸軍簡練驍健¶
五千人并十八年應替兵募五千四百八十人即相¶
<pb:KR4c0011_SBCK_010-10a>¶
續發遣卿可與盖嘉運計會取彼道便隨事進討使¶
此賊救首救尾形𫝑分離本既烏合勞則自潰若以¶
計取可不戰而擒若守而不攻並爲後患卿彼諸將¶
皆是舊人既諳山川又䏻料敵兼與北庭并力事亦¶
可圖無爲端然連年受弊所緣邉鎮要切並委卿臨¶
事籌之可與盖嘉運務量力爲彼此之計也所緣兵¶
募行賜則令所由支遣巳别勑牛仙客訖四鎮蕃漢¶
健兒並委卿隨所召募可得幾許仍具數奏聞史震¶
襲父可汗即令彼招輯兼與卿計㑹並臨事處置無¶
失所宜冬中甚寒卿及將士巳下並平安好遣書指¶
<pb:KR4c0011_SBCK_010-10b>¶
不多及¶
　　　勑安西節度王斛斯書¶
勑王斛斯累得卿表知賊等肆惡終冬不去又聞將¶
士與𨷖數有殺傷諸胡携離將自此始朕比爲料亦¶
以爲然卿受&KR0009;逺方悉心奉國撫廵將士皆得輸誠¶
萬夫一心以少擊衆雖有狂冦固無逺憂朕所懸官¶
爵惟賞忠義苟䏻盡節亦豈忘功卿可慰勉將士知¶
朕此意若有殊效即具状以聞且蘇禄㐫徒本是烏¶
合今其師老必有怨嗟至如骨咄王子來投巳是其¶
效何&KR0038;胡不受處分亦是明徴其下離心巳至於此¶
<pb:KR4c0011_SBCK_010-11a>¶
可令間諜更誘其餘此賊敗亡將從内潰且四鎮絶¶
逺皆是孤軍卒欲益兵頗難救急近巳勑牛仙客且¶
送五千人其餘驍勇亦即&KR0071;發并勑北庭計會卿可¶
與盖嘉運相知張皇國威誠在此舉俘滅醜虜今也¶
其時勉𣗳邉勲以成不朽冬中甚寒卿及將士比並¶
如何遣書指不多及¶
　　　勑北庭都護盖嘉運書¶
勑北庭都護盖嘉運近得卿表知舊疾發動請入都¶
就醫欲遂來表慮有邉要萬一失便雖悔何追且蘇¶
祿猖狂方擬肆惡邉城經冬不去西州近復燒屯亦¶
<pb:KR4c0011_SBCK_010-11b>¶
有殺傷想所聞也此賊諸頭抄掠虜衆巳疲亦無能¶
爲正可取便至如西州近者有賊其數無多烽候若¶
明宻與兩軍作號首尾邀擊立可誅剪何爲當軍自¶
守信賊公行來有損傷去無闗鍵豈是邉鎮之意也¶
且西庭雖無節度受委固是一家有賊共除有患相¶
救萬里之外何待奏聞自此之後必湏用意今遣醫¶
人將藥徃可善自將療春初餘寒卿及將士並平安¶
好遣書指不多及¶
　　　勑瀚海軍使盖嘉運書¶
勑瀚海軍使北庭都護盖嘉運及將士巳下蘇祿爰¶
<pb:KR4c0011_SBCK_010-12a>¶
自今夏連犯西陲犬羊之群屯結不散誠欲出其不¶
意乘虚以入㐫黨聞此必自解圍卿識朕心有符成¶
料比王尚客至聞巳出師窮冬絶漠荷戈冐險又聞¶
有所擒𫉬張我國威言念忠誠良深賞歎在此行也¶
四鎮狂虜必應抽退彼既有效應合叙勞兼云擒𫉬¶
人當優賞宜具實状一一以聞然此賊為惡𫝑將未¶
巳若困窮蹙實則不知安西近亦加兵卿彼士馬自¶
足可與王斛斯計議遂要圖之春初餘寒卿及將士¶
巳下並平安好遣書指不多及¶
<pb:KR4c0011_SBCK_010-12b>¶
¶
唐丞相曲江張先生文集卷之十¶
