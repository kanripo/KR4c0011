# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.731198
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 12
#+PROPERTY: FILE SB04n0184-012唐丞相曲江張先生文集-卷第十二.
<pb:KR4c0011_SBCK_012-1a>¶
唐丞相曲江張先生文集卷之十二¶
　勑書¶
　　勑吐蕃賛普書　勑吐蕃賛普書¶
　　勑金城公主書　勑吐蕃賛普書¶
　　勑金城公主書　勑吐蕃賛普書¶
　　勑張待賔書　勑牛仙客書¶
　　勑張待賔書　勑護宻國王書¶
　　勑護宻國王書　勑護宻國王書¶
　　勑勃律國王書　勑諸國王葉護城使等書¶
　　勑&KR0290;賔國王書　勑日本國王書¶
<pb:KR4c0011_SBCK_012-1b>¶
　　勑&KR0041;歸義書　勑柘静州首領書¶
　　勑&KR0041;歸義書　勑蠻首領鐸羅望書¶
　　勑㸑仁哲書¶
　　　勑吐蕃賛普書¶
皇帝問賛普得七月一日信所言隂承本奏請不擬¶
與彼和將兵馬大入者至如和與不和事皆由朕自¶
㫁何人輒敢奏聞何兵即敢擅入所結親好不是近¶
年文成公主已來亦重疊矣中間或絶或&KR0071;終是舊¶
好存焉惟道此有讒臣不知彼專構造亦湏自覺豈¶
可推過至如兵馬邉備彼與此同既見彼處加兵豈¶
<pb:KR4c0011_SBCK_012-2a>¶
此總無備矣疑自彼起不可相尤近日築城不出疆¶
界邉頭有要隨事修營何所致疑以此爲語如彼頻¶
&KR0010;亦築數城若不惡心何故嚴備固是邉境常事不¶
足爲言忽此相尤深所未逹彼蕃必其自守此兵終¶
不妄行所立盟約更知何用&KR0017;神知意不必多言秋¶
氣巳冷賛普及平章事並平安好遣書指不多及¶
　　　勑吐蕃賛普書¶
皇帝問賛普此使前至之日具知彼意竇元禮中間¶
所云亦巳備論且親以舅甥之國申以婚姻之好義¶
非不重心豈合疑頃&KR0010;以來加之盟約此又不信其¶
<pb:KR4c0011_SBCK_012-2b>¶
如之何至如境上蠻夷元是衆物來不可拒去不可¶
追前書巳言想所知也而每來信使皆以爲詞或去¶
&KR1724;界築城或稱將兵抄掠且蠻既背彼伊自築城城¶
在蠻中人即随地所以侵竊亦是群蠻皆在荒遐豈¶
闗處分而歸過於我無乃甚乎邉境小人不識大體¶
此既未免彼亦有之間構既行猜嫌互起朕近巳知¶
此賛普亦湏察之勿取浮言&KR0603;我大信以絶兩國之¶
好甚善甚善所有諸事皆具前書公主所請與人官¶
及内人品第即當續有處分春晚漸&KR0044;賛普及平章¶
事並平安好今有少物别具委曲至宜領取遣書指¶
<pb:KR4c0011_SBCK_012-3a>¶
不多及¶
　　　勑金城公主書¶
勑金城公主&KR0010;月流易忽復經年言念逺情何䏻巳¶
巳比者通好信使數來知彼所宜善足爲慰國家大¶
計以義㫁恩離别嬰心固當自抑仍善湏和順使歡¶
好如初所請授官及内人品第既乆在彼誠亦可矜¶
即當續有處分宗玄禮衰疾近不䏻起賈混之縁此¶
未得獨行待其稍瘳亦即遣去今有少信物至宜領¶
取春晚公主巳下並平安好遣書指不多及¶
　　　勑吐蕃賛普書¶
<pb:KR4c0011_SBCK_012-3b>¶
皇帝問賛普朕與彼國既是舊親近年巳來又加盟¶
約如此結固仍有猜嫌明知異域之心亦難可保比¶
者所有信使惟知怨此相違自料國家何&KR0018;於彼至¶
於突&KR0016;施蕞爾醜虜頃年恃我爲援幸至今日而敢¶
&KR0499;恩朕未即誅之待其惡積賛普越界與其婚姻前¶
者以意向道即云尋巳告絶朕亦委信以爲必然今¶
乃定婚如初黨惡可見又莾布支西出朕具知之令¶
竇元禮徃彼問以何故又道别緣他事爲此追還其¶
人實將兵向西擬行攻取前後詐妄言與事違驗在¶
目前得不嘆恨夫人之所以爲貴者以其有信有禮¶
<pb:KR4c0011_SBCK_012-4a>¶
國之所以䏻強亦云惟信與義(若言不可/信義不可)親雖在匹¶
夫尚多耻媿何况君長䏻無情乎彼突厥施人靣獸¶
心偏僻荒逺見利則背與親實難賛普背朕&KR0043;恩共¶
彼相厚應非長䇿可熟思之又比來觀彼事意有殊¶
徃日惟任計數以此爲䏻今與突&KR0016;施和親宻相結¶
託隂有賛助而傍作好人如此潜謀亦非逺計所欲¶
爲患不過邉庭且邉鄙之於中國如毫毛之在身耳¶
以彼戎狄侵我毫毛雖實無多何湏有損朕所以殷¶
勤和好欲靜邉人君國之心不䏻忘也亦與賛普累¶
代舊親幸無大故不宜輕絶今邉鎮兵馬不可不防¶
<pb:KR4c0011_SBCK_012-4b>¶
彼亦有之與此無别既不先舉自足知心從前所言¶
豈有虚也秋晩稍冷賛普及平章事首領百姓並平¶
安好遣書指不多及¶
　　　勑金城公主書¶
勑金城公主數有來使聞彼安寧差慰遥心想所知¶
也柔順之道既以夙成終始用心貴於無失惟此而¶
巳餘不足言所附物並依領具有還荅并更附少信¶
物别有委曲至宜領取秋冷念比何似遣書指不多¶
及¶
　　　勑吐蕃賛普書¶
<pb:KR4c0011_SBCK_012-5a>¶
皇帝問吐蕃賛普比亦覺彼事&KR0020;有異略加防備仍¶
未益兵今得安西表來莾布支率衆巳到今見侵軼¶
軍鎮并踐暴屯苗先知彼有異謀猶未自將至此者¶
且莾布支西出朕先知之前令問其行由得報自縁¶
别事今乃爲賊&KR0018;心如何安西諸軍去此萬里倉卒¶
遇敵何暇奏裁既彼交侵必應拒闘倘有傷損可無¶
相尤軍城鎮守之人不可束手就死事由彼起深所¶
咨嗟且累代舊親復新有盟約彼既欺&KR0018;天地違犯¶
&KR0017;神如此用心更知何道一徃邉頭所備只縁慮有¶
非常今果如言防乃不錯突&KR0016;施異方禽獸不可以¶
<pb:KR4c0011_SBCK_012-5b>¶
大道論之賛普與其越境相親只慮野心難得但試¶
相結乆後如何於朕巳然義則合絶但爲誓約在近¶
親好又深彼雖背恩豈我尤效先令莾問欲盡舊情¶
必定爲惡别爲之&KR0001;一昨遺内常侍劉思賢送公主¶
封物并毎年國信物見巳臨路適會表來思賢此行¶
量其在道遲緩今故令劉思賢判官劉明子先行具¶
宣徃意秋冷賛普公主及平章事並平安好遣書指¶
不多及¶
　　勑西州都督張待賔書¶
勑天山軍使西州刺史張待賔吐蕃背約入我西鎮¶
<pb:KR4c0011_SBCK_012-6a>¶
觀其動衆是不徒然必與突&KR0016;施連謀表裏相應或¶
恐賊心多計諸處散下鐡關于術四鎮咽喉倘爲賊¶
所守事乃交切巳勑盖嘉運與卿計會簡練驍雄於¶
要處出兵以爲聲援仍逺令探候知其有無自外臨¶
時皆委卿量事秋冷卿及將士並平安好遣書指不¶
多及¶
　　　勑河西節度副大使牛仙客書¶
勑河西節度副大使太僕卿攝御史大夫牛仙客突¶
&KR0016;施連&KR0010;犯邉㐫惡如此若不威服秪長寇讐自夏¶
及今連營不散踈勒雖解邉城見侵雖無如我何亦¶
<pb:KR4c0011_SBCK_012-6b>¶
爲邉所患終湏有計以挫㐫謀卿可於河西諸軍州¶
㨂練驍雄五千人即赴安西受王斛斯分部朕當發¶
遣十八年安西應替五千四百八十人與彼相續足¶
得成師若無蹔勞何從息甲且此賊狂悖不論信義¶
&KR0033;肆㐫毒其意巳然不此加兵以圖撲滅使其驕暴¶
豈有寜時巳勑盖嘉運與王斛斯審量事宜臨時為¶
計既爲卿探訪所管亦宜隨要指麾兼有别勑發三¶
萬人此但聲援而巳可大張威&KR0020;逺使震懾又恐安¶
西資用之乏卿可於凉府將二十萬段物徃安西令¶
隨事支擬及克宴賜朕則續支送凉州(云/云)¶
<pb:KR4c0011_SBCK_012-7a>¶
　　　勑天仙軍使張待賔書¶
勑天仙軍使張待賔近知賊下燒此安然即去竟無¶
斥候來不預知如此防邉無乃踈闊此一分頭抄掠¶
計其數不至多向若烽鋪稍明復與北庭計會相與¶
來擊賊可無遺且邉鎮統軍俱受朝委共防患害何¶
異一家况在絶漠尤宜相援巳勑盖嘉運訖可與之¶
籌宜㐫黨復來固湏有預冬中甚寒卿及將士並平¶
安好遣書指不多及¶
　　　勑護宻國王書¶
勑護宻國王真擅朕知卿忠赤䏻保國境所以前加¶
<pb:KR4c0011_SBCK_012-7b>¶
禮命用叶蕃情&KR0056;感此殊恩盡力外禦聞有㐫冦䏻¶
伸逺績以義動衆雖弱必强豈獨人心亦有神助甚¶
用嘉歎不可忘也冬末甚寒卿及將士比並平安好¶
遣書指不多及¶
　　　勑護宻國王書¶
勑護宻國王真擅發匐積惡自取滅亡想所具知不¶
復煩述卿此者雖受冊立緣此未得還蕃彼既伏&KR0499;¶
固無隔閡卿宣&KR0045;國命慰撫逺人保我西陲長守誠¶
節突&KR0016;施㐫逆慮其冦掠卿宜善討勿令不覺其來¶
巳西商胡北遭發匐劫掠道路遂㫁逺近呼嗟卿宜¶
<pb:KR4c0011_SBCK_012-8a>¶
還國必湏防禁蕃中事意逺路難聞可量彼權宜便¶
與王斛斯計㑹夏末甚&KR0044;卿及首領並平安好遣書¶
指不多及¶
　　　勑識匿國王書¶
勑識匿國王烏訥没莫賀咄卿此與護宻相爲唇齒¶
而發匐㐫狡劫殺商胡罪不容誅走投異域朕知其¶
惡積改立真擅遽聞却來還占本國卿等讐疾頑暴¶
相率誅之累&KR0010;逋逃一朝剪㓕永言忠義深所嗟稱¶
今授卿將軍賜物一百疋錦&KR0129;金鈿帶七事巳下節¶
級者有衣物各宜領取夏末甚&KR0044;卿及百姓並平安¶
<pb:KR4c0011_SBCK_012-8b>¶
好遣書指不多及¶
　　　勑勃律國王書¶
勑勃律國王蘇没謹忙得王斛斯表卿所與斛斯書¶
知卿忠赤輸誠國家外賊相誘執志無二又聞&KR0013;賊¶
侵冦頗亦艱虞䏻自支持且得退散并有殺&KR0023;朕用¶
嘉之卿兄麻來兮及首領巳下各量與官賞具如别¶
勑今賜物三百疋銀盂缻銀盤各一衣一副并金鈿¶
帶七事至宜領取夏中甚&KR0044;卿及首領並平安好遣¶
書指不多及¶
　　　勑諸國王葉護城等書¶
<pb:KR4c0011_SBCK_012-9a>¶
勑諸國王葉護城使等突&KR0016;施不道連年作冦使我¶
邉鎮常以爲虞諸處攻圍所在堅守䏻伺其&KR0169;各有¶
誅夷比卿等赤誠臨事效節使妖不勝徳氛祲自消¶
遥料㐫謀還慮再下且賊衆烏合疲於重來勞則心¶
離久必有&KR0169;卿等常湏有預以逸待之一二年間竒¶
功可立富貴之舉彼賊是資忠烈之懐此心可度今¶
各賜卿衣一副聊慰勤誠所有勲勞巳令敘定當續¶
有處分想亦知之春暄卿及將士並平安好遣書指¶
不多及¶
　　　勑罽賔國王書¶
<pb:KR4c0011_SBCK_012-9b>¶
勑罽賔國王得四鎮節度使王斛斯所翻卿表具知¶
好意然事在絶域不可預圖卿若誠心任彼量度事¶
遂之日必有重賞朕每於逺國未常有所食言想亦¶
知之勿致疑也秋初尚&KR0044;卿及首領並平安好遣書¶
指不多及¶
　　　勑日本國王書¶
勑日本國王王明樂美御徳彼禮義之國神靈所扶¶
滄&KR0538;徃來未常爲患不知去&KR0010;何&KR0018;幽明丹墀真人¶
廣成等入朝東歸初出江口雲霧斗暗所向迷方俄¶
遭惡風諸船飄蕩其後一船在越州界即真人廣成¶
<pb:KR4c0011_SBCK_012-10a>¶
㝷巳發歸計當至國一船飄入&KR0047;海即朝臣名代艱¶
虞備至性命僅存名代未發之間又得廣州表奏朝¶
臣廣成等飄至林邑國旣在異國言語不通並&KR0013;劫¶
掠或殺或賣言念災患所不忍聞然則林邑諸國比¶
常朝貢朕巳勑安&KR0047;都護令宣勑告示見在者令其¶
送來待至之日當存撫發遣又一船不知所在永用¶
疚懷或巳逹彼蕃有來人可具奏此等災變良不可¶
測卿等忠信則爾何&KR0018;神明而使彼行人罹其㐫害¶
想卿聞此當用驚嗟然天壌悠悠各有命也中冬甚¶
寒卿及百姓並平安好今朝臣名代還一一口具遣¶
<pb:KR4c0011_SBCK_012-10b>¶
書指不多及¶
　　　&KR0217;西&KR0047;蠻大首領&KR0041;歸義書¶
勑西&KR0047;蠻大帥特進&KR0041;歸義及諸酋首領等卿近在¶
邉境不比諸蕃率種歸誠累代如此况卿等更效忠¶
赤朕甚知之頃者諸酋之中或有携貳相率自討惡¶
黨悉除即日蕃中應且安帖然則地臨外境亦湏有¶
預人無逺慮必有近憂卿可思之豈虚語也所有蕃¶
中事意使者具知之比秋凉卿及百姓並平安好遣¶
書指不多及¶
　　　&KR0217;拓靜州首領書¶
<pb:KR4c0011_SBCK_012-11a>¶
勑拓靜等州部落昨王承訓去緣當州百姓有相扇¶
動故令宣㫖告示彼人如卿拓靜等州種落各異本¶
自寧帖何復爲言此者採訪使處置或未得所朕旣¶
知之巳有處分卿等祖父忠赤輸誠國家既是子孫¶
久襲冠帶各守先業足得坦然何所憂虞而云驚懼¶
宜各遞相告語勿使更然夏中巳&KR0044;首領百姓並平¶
安好遣書不多及¶
　　　勑西&KR0047;蠻大首領&KR0041;歸義書¶
勑&KR0041;歸義吐蕃於蠻擬行報復又嶲州鹽井本属國¶
家中間被其内侵近日始復&KR0053;得卿彼蕃落亦應具¶
<pb:KR4c0011_SBCK_012-11b>¶
知吐蕃惟利是貪數論鹽井比有信使頻以爲詞今¶
知其將兵擬侵蠻落兼擬取鹽井事似不虚國家與¶
之通和未常有惡今既如此不可不防卿即與逹奚¶
守珪部落團練候其有動方可出兵必無事蹤亦不¶
得先舉嶲州相去道里稍遥若有驚急復湏爲援並¶
委卿與逹奚守珪計㑹無失事宜卿於國盡誠在邉¶
爲捍委&KR0009;得所朕復何憂秋中漸凉卿及首領百姓¶
並平安好今故令内給事王承訓徃一一口具遣書¶
指不多及¶
　　　勑蠻首領鐸羅望書¶
<pb:KR4c0011_SBCK_012-12a>¶
勑故姚州管内大酋長郍傍時嫡孫將軍鐸羅望卿¶
之先祖輸忠奉國遽聞徂逝深愴于懐言念邉人必¶
籍綏撫又逼蕃界兼資鎮遏卿宜纉承先業以副朕¶
心故遣&KR0043;衛首領王白于姚州都督逹奚守珪計會¶
就彼吊慰便授卿襲浪穹州刺史并賜綾彩三百疋¶
至宜領取秋中巳凉卿及首領巳下並平安好遣書¶
指不多及¶
　　　勑安&KR0047;首領㸑仁哲書¶
勑安&KR0047;首領歸州刺史㸑仁哲潘州刺史潘明威獠¶
子首領阿辿和蠻大&KR0017;主孟谷悞姚州首領左威衛¶
<pb:KR4c0011_SBCK_012-12b>¶
將軍㸑彦徴將軍昆州刺史㸑嗣紹&KR0058;州刺史㸑曾¶
戎州首領右監門衛大將軍&KR0047;州刺史㸑歸王&KR0047;寧¶
州司馬威州刺史都大&KR0017;主㸑崇道昇麻縣令孟躭¶
卿等雖在僻逺各有部落俱屬國家並識王化比者¶
時有背叛似是生梗及其審察亦有事由或都府不¶
平處置有失或朋讐相嫌經營損害旣無控告自不¶
安寜兵戈相防亦不足深怪也然則旣漸風化亦當¶
頗革蠻俗有湏陳請何不奏聞蕃中事宜可具言也¶
今故令掖庭令安道訓徃彼宣問並令口具有穏便¶
可一一奏聞秋中巳凉卿及百姓並平安好遣書指¶
<pb:KR4c0011_SBCK_012-13a>¶
不多及¶
<pb:KR4c0011_SBCK_012-13b>¶
¶
唐丞相曲江張先生文集卷之十二¶
