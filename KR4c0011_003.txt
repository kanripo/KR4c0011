# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.340678
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0184-003唐丞相曲江張先生文集-卷第三.
<pb:KR4c0011_SBCK_003-1a>¶
唐丞相曲江張先生文集卷之三¶
　詩¶
　　雜著五十首¶
　　　登&KR0047;岳事畢謁司馬道士¶
將命祈靈岳廻䇿詣真士絶跡尋一徑異香聞數里¶
分庭八桂𣗳肅容兩童子入室希把神登床願啓齒¶
誘我棄智訣迫兹長生理吸精反自然鍊藥求不死¶
斯言𦕈霄漢顧子嬰紛滓相去九牛毛慙嘆知何巳¶
　　　登樂遊春望書懷¶
城隅有樂遊表裏見皇州䇿馬既長遠雲山亦悠悠¶
<pb:KR4c0011_SBCK_003-1b>¶
萬壑精光滿千門喜氣浮花間直城路草際曲江流¶
憑眺兹爲美離居方獨愁巳驚玄髪換空度綠荑柔¶
奮翼籠中鳥歸心海上鷗既傷日月逝且欲桑榆收¶
豹變焉䏻及鸎鳴非可求願言從所好初服返林丘¶
　　　登襄陽恨峴山¶
昔年亟攀踐征馬復來過信若山川舊誰知&KR0010;月何¶
蜀相吟安在羊公碣巳磨令圖猶寂寞嘉會亦蹉跎¶
宛宛樊城岸悠悠漢水波逶迤春日逺感&KR0009;客情多¶
地本原林秀朝來煙景和同心不同賞留歎此巖阿¶
　　　九月九日登龍山¶
<pb:KR4c0011_SBCK_003-2a>¶
郡庭常窘束凉野求昭曠楚客凛秋時桓公舊臺上¶
清明風日好歷落江山望極逺何蕭條中留坐惆悵¶
東彌夏首闊西拒荆門壯夷險雖異時古今豈殊狀¶
先賢𦕈不接故老猶可訪投弔傷昔人揮斤感前匠¶
自爲本踈散未始忘幽尚際會非有欲徃來是無妄¶
爲&KR0022;復多幸去&KR0038;殊遷放且泛籬下菊還令郢中唱¶
灌園亦何爲於陵乃逃相¶
　　　三月三日登龍山¶
伊川與霸津今日袚除人豈似龍山上還同湘水濵¶
衰顔憂更老淑景望非春禊飲豈吾事聊將偶俗塵¶
<pb:KR4c0011_SBCK_003-2b>¶
　　　晚霽登王六東閣¶
試上江樓望&KR0004;逢山雨晴連空青嶂合向晩白雲生¶
彼美要殊觀蕭條見逺晴情來不可極日暮水流清¶
　　　登郡城&KR0047;樓¶
閑閣幸無事登樓&KR0147;永日雲霞千里開洲渚萬形出¶
澹澹澄江漫飛飛度鳥疾邑人半艫艦津𣗳多楓橘¶
感别時巳屢慿眺情非一逺懐不我同孤興與誰悉¶
平生本單緒邂逅承優秩謬忝爲&KR0022;寄多慙理人術¶
駑鈆雖自勉倉&KR0338;素非實陳力儻無效謝病從芝术¶
　　　歳&KR0004;廵属縣登高安&KR0047;樓言懐¶
<pb:KR4c0011_SBCK_003-3a>¶
山城本孤峻憑高結層軒江氣偏宜早林英粲巳䌓¶
餘滋含宿霽衆妍在朝暾拂衣釋簿領伏檻遺紛喧¶
深俯東溪澚逺延&KR0047;山樊歸雲納前嶺去鳥投遥村¶
目盡有餘意心惻不可諼朅來彭蠡澤載經敷淺原¶
春及但生思時哉無與言不才叨過舉唯力酬明恩¶
美化猶寂蔑迅節徒飛奔雖無立成效庶以去思論¶
行復狥孤迹亦云吾道存¶
　　　登樓望西山¶
城樓枕&KR0047;浦日久顧西山宛宛鸞鶴處高高煙霧間¶
仙井今猶在洪崖久不還金編惟我授羽駕亦誰攀¶
<pb:KR4c0011_SBCK_003-3b>¶
簷際千峰逺雲中一鳥閑縱觀窮水&KR0038;遊思遍人寰¶
勿復塵埃事歸來且閉關¶
　　　候使石頭驛樓¶
山檻憑高望川途𦕈北流遠林天翠合前浦日華浮¶
萬井緣津渚千艘咽渡頭漁商多末事耕稼少良疇¶
自守陳蕃榻嘗登王粲樓徒然騁目處豈是𫉬心遊¶
向跡雖愚谷求名亦盗丘息隂芳木所空復&KR1724;郷憂¶
　　　登荆州城樓¶
天宇何其曠江城坐自拘層樓百餘尺迢逓在西隅¶
暇日時登眺荒郊臨故都纍纍見陳迹寂寂想雄圖¶
<pb:KR4c0011_SBCK_003-4a>¶
古徃山川在今來郡邑殊北&KR0416;雖入鄭東距豈防呉¶
幾代傳荆&KR0038;當時敵陜郛上流空有處中土復何虞¶
枕席夷三峽關梁豁五湖承平無異境守隘莫論夫¶
自罷金門籍來參竹使符端居向林藪微尚在桑榆¶
&KR0033;似王陵戅非如寗武愚今兹對&KR0047;浦乘鴈與𩀱鳬¶
　　　登荆州城望江¶
滔滔大江水天地相終始經閱幾世人復歎誰家子¶
東望何悠悠西來晝夜流&KR0010;月既如此爲心那不愁¶
　　　秋晚登樓望&KR0047;江入始興郡路¶
潦收沙衍出霜降天宇晶伏檻一長眺津途多望情¶
<pb:KR4c0011_SBCK_003-4b>¶
思來江山外望盡煙雲生滔滔不自辨役役且何成¶
我來颯衰𩯭孰云飄華纓櫪馬苦踡跼籠禽念遐征¶
&KR0010;隂向晼晚日夕空屏營物生貴得性身累猶近名¶
内顧覺今是追歡何時平¶
　　　登臨沮樓¶
高深不可厭廵属復來過本與衆山絶况兹韶景和¶
危樓入水倒飛檻向空摩雜𣗳緣青壁樛枝掛綠蘿¶
潭清䏻徹底魚樂好跳波有象言難具無端思轉多¶
同懷不在此孤賞欲如何¶
　　　登古陽雲臺¶
<pb:KR4c0011_SBCK_003-5a>¶
庭𣗳日衰颯風霜未云巳駕言遣憂思乘興求相似¶
楚&KR0038;兹故都蘭臺有餘址傳聞襄王世仍立巫山祀¶
方此全盛時豈無婵姢子色荒神女至魂蕩宫觀侈¶
蔓草今如積朝雲爲誰起¶
　　　陪王司馬登薛公逍遥臺¶
常聞薛公淚非直雍門琴竄逐留遺跡悲凉見此心¶
府中因暇&KR0073;江山幸招尋人事巳成古風流獨至今¶
閑情多感歎清景蹔登臨無復甘棠在空餘蔓草深¶
晴光送逺目勝氣入幽&KR0109;水去朝滄海春來換碧林¶
賦懷湘浦弔碑想漢川沉曾是陪遊日徒爲梁甫吟¶
<pb:KR4c0011_SBCK_003-5b>¶
　　　賀給事嘗詣蔡起居郊舘有詩因命同作¶
記言聞&KR0033;史築室靣層阿豈不承明入終云幽意多¶
沉𡨕高士致休澣故人過前嶺游氛滅中林芳氣和¶
兹辰阻佳趣望美獨如何¶
　　　常與大理丞裘公太府丞田公偶詣一所林¶
　　　招尤勝因並坐其次相得甚歡遂賦詩焉以¶
　　　詠其事¶
方駕與吾友同懷不異尋偶逢池竹處便會江湖心¶
夏近林方宻春餘水更深清華兩輝映閑歩亦窺臨¶
蘋藻復佳色鳬鷖亦好音韶芳媚洲渚蕙氣襲衣襟¶
<pb:KR4c0011_SBCK_003-6a>¶
蕭散皆爲樂徘徊徒所欽謂予成夙志&KR0010;晚共抽簮¶
　　　與生公尋幽居處¶
同方久厭俗相與事遐討及此雲山去窅然巖徑好¶
疑入武陵源如逢漢隂老清諧欣有得幽閑歘盈抱¶
我本玉堦侍偶訪金仙道兹焉求卜築所過皆神造¶
&KR0010;晚林始敷日晏崖方杲不種緣嶺竹豈植臨潭草¶
即途可淹留隨日成黼藻期爲靜者&KR0003;曾是終焉保¶
今爲簡書畏祗令歸思浩¶
　　　與生公遊石窟山¶
林秘孰云逺忘懷復爾同日尋高深意宛是神仙中¶
<pb:KR4c0011_SBCK_003-6b>¶
躋險遘靈室詭制非人功潜洞黝無底殊庭忽似夢¶
豈如武安鑿自若茅山通造物良有寄嬉遊廼愜衷¶
猶希宴玉液從此昇雲空咄咄共携手冷然且馭風¶
　　　林亭詠¶
穿竹非求麗幽閑欲&KR0009;情偶懷因壌石真意在蓬瀛¶
苔益山文古池添竹氣清從兹果蕭散無事亦無營¶
　　　郡舍&KR0047;有園畦雜𣗳&KR0147;以永日¶
爲郡久無&KR0024;越郷空復深茍䏻秉素節安用叨華簮¶
却歩園畦裏追吾野逸心形骸拘俗吏光景頼閑林¶
内訟誠知止外言猶匪忱成蹊謝李逕衛足感葵隂¶
<pb:KR4c0011_SBCK_003-7a>¶
榮逹豈不偉孤生非所任江城何寂歷秋𣗳亦蕭森¶
下有北流水上有&KR0047;飛禽我願從歸翼無然坐自沉¶
　　　臨泛東湖時任洪州¶
郡庭日休暇湖曲邀勝踐樂職在中和靈心挹上善¶
乘流坐清曠舉目眺猶&KR0225;林與西山重雲因北風卷¶
晶明𦘕不逮隂影鏡無辨晚秀復芬敷秋光更遥衍¶
萬族紛可佳一遊豈䏻展覊孤忝&KR0022;牧顧巳非時選¶
良公世不容長孺心亦&KR0310;永念出籠縶常思退疲蹇¶
&KR0010;徂風露嚴日恐蘭若剪佳辰不可得良會何其鮮¶
罷興還江城閉關聊自遣¶
<pb:KR4c0011_SBCK_003-7b>¶
　　　始興南山下有林泉常卜居焉荆州卧病有¶
　　　懷此地¶
出處各有在何者爲陸沉幸無迫賤事聊可祛迷襟¶
世路少夷坦孟門未嶇&KR0706;多慙入火術常惕&KR0130;氷心¶
一跌不自保萬全焉可尋行行念歸路𦕈𦕈惜光隂¶
浮生如過𨻶先逹巳吾箴敢忘丘山施亦云年病侵¶
力衰在所養時謝良不任但憶舊棲息願言遂窺臨¶
雲間目孤秀山下靣清深蘿蔦自爲幄風泉何必琴¶
歸此老吾老過當日千金¶
　　　高齋閑望言懐¶
<pb:KR4c0011_SBCK_003-8a>¶
高齋復情景延眺屬清秋風物動歸思煙林生逺愁¶
紛吾自窮海薄宦此中州取路無高足隨波適下流¶
&KR0010;華空苒苒心曲且悠悠坐惜芳時宴胡然久滯留¶
　　　與弟遊家園¶
定省榮君賜來歸是晝遊林烏飛舊里園菓釀新秋¶
枝長&KR0047;庭𣗳池靈北澗流星霜屢爾别蘭麝爲誰幽¶
善積家方慶恩深&KR0038;未酬棲棲將義動安得乆情留¶
　　　郡内閑齋¶
郡閣晝常掩庭蕪日復滋簷風落鳥毳窓葉掛&KR0393;絲¶
拙病宦情少覊閑秋氣悲理人無異績爲郡但經時¶
<pb:KR4c0011_SBCK_003-8b>¶
唯有江湖意沉𡨕空在兹¶
　　　晨出郡舍林下¶
晨興歩北林蕭散一開襟復見林上月姢姢猶未沉¶
片雲自孤逺叢篠亦清深無事由來貴方知物外心¶
　　　司馬崔頌和¶
優閑表政清林薄賞秋成江上懸曉月徃來虧復盈¶
天雲抗直意郡閣晦高名坐嘯應無欲寧&KR0499;濟物情¶
　　　晨坐齋中偶而成詠¶
寒露㓗秋空遥山分在瞩孤頂乍修聳微雲復相續¶
人兹賞地遍鳥亦愛林旭結念憑幽逺撫躬曷覊束¶
<pb:KR4c0011_SBCK_003-9a>¶
仰霄謝逸翰臨路嗟疲足徂&KR0010;方暌携歸心亟躑躅¶
休閑償有素豈&KR0018;&KR0047;山曲¶
　　　園中時&KR0188;盡皆鋤理唯秋蘭數本委而不顧¶
　　　彼雖一物有足悲者遂賦二章¶
塲藿巳成&KR0010;園葵亦向陽蘭時獨不偶露節漸無芳¶
㫖異菁爲畜甘非蔗有&KR0308;人多利一飽誰復惜馨香¶
　　　又¶
幸得不鋤去孤苗守舊根無心羡㫖蓄豈欲近名園¶
遇賞寧𠑽佩爲生莫礙門幽林芳意在非是爲人論¶
　　　城&KR0047;隅山池春中田𡊮二公盛稱其美夏首¶
<pb:KR4c0011_SBCK_003-9b>¶
　　　𫉬賞果會夙言故有此詠¶
憶昨聞佳境駕言尋昔蹊非唯初物變亦與舊遊暌¶
幽渚爲君&KR0003;清晨即我携逢深獨睥睨歷險共攀躋¶
林笋苞青籜津楊委緑荑荷香初出浦草色復縁堤¶
樂處將鷗狎譚端用馬齊且言臨海郡兼話武陵溪¶
異壤風煙絶空山巖徑迷如何際朝野從此待金閨¶
　　　林亭寓言¶
林居逢&KR0010;晏遇物使情多蘅&KR0649;不時與芬榮柰汝何¶
更憐籬下菊無如松上蘿因依自有命非是隔陽和¶
　　　&KR0047;山下舊居閑放¶
<pb:KR4c0011_SBCK_003-10a>¶
祗役巳云久乘閑返服初塊然屏塵事幽獨坐林間¶
清曠前山逺紛喧此地踈喬木凌青靄修篁媚綠渠¶
耳和繡翼鳥目暢錦鱗魚寂寞心還閉飄颻體自虚¶
興來命㫖酒臨罷閱仙書但樂多幽意寧知有毀譽¶
尚想爭名者誰云要路居都忘下流歎傾奪竟何如¶
　　　感遇一¶
蘭葉春葳&KR0331;桂華秋皎㓗欣欣似生意自爾爲佳節¶
誰知林棲者聞風坐相恱草木有本心何求美人折¶
　　　其二¶
幽林歸獨卧滯虚洗孤清持此謝高鳥因之傳逺情¶
<pb:KR4c0011_SBCK_003-10b>¶
日夕懐空意人誰感至精飛沉理自隔何所慰吾誠¶
　　　其三¶
魚遊樂深池鳥棲欲高枝嗟爾蠎蝣羽薨薨亦何爲¶
有生豈不化所感奚&KR0002;斯神理日微滅吾心安得知¶
浩歎楊朱子徒然泣路岐¶
　　　其四¶
孤鴻海上來池潢不敢顧側見𩀱翠鳥巢在三株𣗳¶
矯矯珎木巔得無金丸懼美服患人指高明逼神惡¶
今我遊𡨕𡨕弋者何所慕¶
　　　其五¶
<pb:KR4c0011_SBCK_003-11a>¶
呉越數千里夢寐今夕見形骸非我親衾枕即郷縣¶
化蝶猶不識川魚安可羡海上有仙山歸期覺神變¶
　　　其六¶
西日下山隱北風乘夕流燕雀感昏旦簷楹呼疋儔¶
鴻鵠雖自逺哀音非所求貴人棄庛賤下士嘗殷憂¶
衆情累外物恕巳忘内修感歎長如此使我心悠悠¶
　　　其七¶
江&KR0047;有丹橘經冬猶綠林豈伊地氣暖自有&KR0010;寒心¶
可以薦嘉客柰何阻重深運命推所遇循環不可尋¶
徒言𣗳桃李此木豈無隂¶
<pb:KR4c0011_SBCK_003-11b>¶
　　　其八¶
永日徒離憂臨風懷蹇修美人何處所孤客空悠悠¶
青鳥&KR0613;不至朱鱉誰云浮夜分起躑躅時逝曷淹留¶
　　　其九¶
抱影吟中夜誰聞此歎息美人適異方庭𣗳含幽色¶
白雲愁不見滄海飛無翼鳳凰一朝來竹花斯可食¶
　　　其十¶
漢上有游女求思安可得袖中一札書欲寄𩀱飛翼¶
𡨕𡨕愁不見耿耿徒緘憶紫蘭秀空蹊皓露奪幽色¶
馨香&KR0010;欲晩感歎情何極白雲在&KR0047;山日暮長太息¶
<pb:KR4c0011_SBCK_003-12a>¶
　　　其十一¶
我有異郷憶宛在雲溶溶憑此目不覯要之心所鍾¶
但欲附高鳥安敢攀飛龍至精無感遇悲惋填心胷¶
歸來扣寂寞人願天豈從¶
　　　其十二¶
閉門跡群化憑林結所思嘯歎此寒木疇昔廼芳&KR0331;¶
朝陽鳳安在日暮蟬獨悲浩思極中夜深嗟欲待誰¶
所懐誠巳矣旣徃不可追鼎食非吾事雲山嘗我期¶
胡越方杳杳車馬何遲遲天壤一何異幽嘿卧簾帷¶
　　　當塗界&KR0009;裴宣州¶
<pb:KR4c0011_SBCK_003-12b>¶
故人宣城守亦在江&KR0047;偏如何分虎竹相與間山川¶
章綬胡爲者形骸非自然含情津渡闊𠋣望脰空延¶
逺近聞佳政平生仰大賢推心徒有属會靣良無緣¶
日夕遵前渚江村投暮煙念行祗意黙懐逺豈言宣¶
委曲風波事難爲尺素傳¶
　　　敬酬當塗界留贈宣州刺史裴耀卿¶
茂生寔王佐仲舉信時英氣覩衝天發人將下榻迎¶
珪符肅有命江國逺徂征九𣲖期方越千鈞或可輕¶
高帆出風逈孤嶼入雲平遄邁嗟于役離憂空自情¶
飭簮陪早&KR0010;接壤厠專城曠別心彌軫宏規義轉傾¶
<pb:KR4c0011_SBCK_003-13a>¶
徒然恨饑渇况乃諷瑶瓊¶
　　　再酬使風見示刺史裴耀卿¶
兹地五湖隣艱哉萬里人驚飊飜是託危浪亦相因¶
宣室才華子金閨諷議臣承明有三入去去速歸輪¶
<pb:KR4c0011_SBCK_003-13b>¶
¶
唐丞相曲江張先生文集卷之三¶
