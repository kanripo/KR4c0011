# -*- mode: mandoku-view -*-
#+TITLE: 曲江集
#+DATE: 2015-09-23 10:17:40
#+PROPERTY: JUAN 16

¶
　　䇿問一道¶
問興化致治必俟得人求賢審官莫先慎舉聖朝受¶命
於今百齡堯封比屋魏網斯頓史曹之職衡鏡攸¶歸嵗
時調集士踰累萬借使崔毛重起裴樂復存觀<md:KR4c0011_SBCK_016-1b>¶貌察言
<pb:KR4c0011_WYG_016-1b>
且猶未暇考行徴實其可得乎若逺循漢魏¶之規復存
州郡之選即務辭會府權歸外臺牧守之¶明何法能鑒
變通之要厥路奚由文武之道並用無¶偏軍旅之制事
宜經逺而越騎佽飛皆出畿甸丁年¶負甲耆日釋戈亡
殁盖多軍容每闕今欲均井田於¶要服遵兵賦於革車
恐習俗兹深慮始難就揆今酌¶古其衷若何且恵在安
人政惟重穀頃承平既久居¶泰易盈編户流亡農桑莫
贍精求良吏未之能補遂¶其寛施則莫懲遊食峻其科
<pb:KR4c0011_WYG_016-2a>
禁則慮擾疲人革弊適¶時應有良術子等並明於國體
允應於旁求陳開物<md:KR4c0011_SBCK_016-2a>¶之宜無效循常之對¶
　　對嗣魯王道堅所舉道侔伊吕科¶
徴仕郎行秘書省校書郎張九齡伏覽睿問大哉國¶體
九品流弊嘗所懵焉幸因對揚庶言其可古者諸¶侯貢
士司徒論士必講禮觀能鄉舉里選故十五十¶八之嵗
大學小學之節誦習以時教化以禮則孝悌¶之行可知
於鄉曲政事之業可昇於國朝先王務教¶此其大者及
<pb:KR4c0011_WYG_016-2b>
周道既衰斯文將喪秦氏滅學唯力是¶親仁義大壊俊
造亦亡漢髙以馬上非禮復修三代<md:KR4c0011_SBCK_016-2b>¶之事魏武以軍中
是務權立九品之儀後代因循莫¶能改作紛紛横調滔
滔皆是天下公器可謂傷心伏¶惟陛下神啓睿圖天佑
明徳物不終否故受之以泰¶弊不遂極乃鼎之以新滌
瑕蕩穢今其時也伏願圖¶之夫正其本者萬事理勞於
求者逸於使豈有大明¶御㝢慮此假權之人循良擇人
安得謝恩之議是則¶外臺會府真若漏於貯中濟理適
<pb:KR4c0011_WYG_016-3a>
時復何殊於掌上¶者也且有備無患士戰必危是以振
旅茇舎之儀羽¶林佽飛之衞漢家徵選咸出五陵周制
供王不踰千¶里此以均其逺近會其中正王者之制豈
虚乎哉必<md:KR4c0011_SBCK_016-3a>¶開井賦於要服俾裒益於畿甸雖經始之規
何施不¶可而圖逺之業猶願勿遵且將振九品之頽綱
維百¶王之絶畧使官有位次資有等衰才茍不侔時所
勿¶取使夫能者代上帝之理議者息髙門之談吏精其¶
心人享其利流庸不日而來復耕桑何憂乎不稔動¶之
<pb:KR4c0011_WYG_016-3b>
斯應綏之斯來若惟作法於末途非救弊之本意¶盛徳
大業孰與歸乎其怖慄塵埃棲棲非得言之地¶慷慨禾
莠惓惓因獻䇿之時何敢望焉盡心而已謹¶對¶
　　第二道<md:KR4c0011_SBCK_016-3b>¶對王道務徳不來不强臣霸道尚功不伏不偃甲此¶勞
逸異數得失可明故曰務廣徳者昌務廣地者亡¶是時
漢武事胡豈比重華之干羽秦皇戍越奚擬公¶劉之槖
囊雖古人遺害引之者有同於河漢而王者¶大化行之
<pb:KR4c0011_WYG_016-4a>
者必本於唐虞不亦然乎此則開基之大¶者也國家因
已有之地廣無私之仁大戎即叙肅慎¶入貢若力不能
救豈惟桓公之恥征在其蘓是必成¶湯之怨然而春秋
所貴惟義所在内諸夏而外夷狄¶此明中國恐弊不興
異域之功下人茍安何惜救兵¶之舉則知弔代之義隨
時之道也今頗彫弊抑非其<md:KR4c0011_SBCK_016-4a>¶時至如守塞則侯應之言
為得斥地則䝉恬之弊可¶知前事昭昭足為明戒者也
必欲繫單于之頸裂匈¶奴之肩奚霫背恩受制於北虜
<pb:KR4c0011_WYG_016-4b>
小人發憤請議於東¶征謹對¶
　　第三道¶
對伏惟殿下徳成問安教存齒學則孝悌之感元良¶之
㫖詠子矜之詩義形乎辭真吾君之子也天下幸¶甚幸
甚伏以化慿於勢聲若順風之逺感因於時徳¶甚置郵
之速則何草不偃何心不應而曰未能動俗¶殿下之至
謙也尚何術之務而捨此乎今又降意微<md:KR4c0011_SBCK_016-4b>¶言徴諸墜典
至如黄帝斵木盖取諸意文王演卦乃¶言其象雖成象
<pb:KR4c0011_WYG_016-5a>
之時不同而得意之言一也周公制¶禮夏正得天縱損
益可知而因循不改去聖既逺禮¶經殊殘遺文茍存羣
儒紛揉故喪服異制諸家殊軌¶故王肅之㫖約情以斷
鄭𤣥之言引經取決吕氏因¶封侯之餘裕採禮官之舊
儀故戴聖採十二紀之首¶為十二月令存周之典其故
匪他仲尼以尊魯而取¶美於頌穆公以尊周而見序於
書左氏以艶富稱誣¶榖梁以文清為婉范寗序事其義
則詳樂書因秦而¶遂亡空有河間之制夾氏在傳而不
<pb:KR4c0011_WYG_016-5b>
見惟餘班固之<md:KR4c0011_SBCK_016-5a>¶説謹對¶
　　上封事書¶
五月二十日宣義即左拾遺内供奉臣張九齡謹再¶拜
死罪死罪上書開元神威皇帝陛下臣所以上事¶以臣
愚見並當時尤切不敢飾詞伏願陛下親覽可¶否之宜
幸甚幸甚臣伏以陛下自克清内難光宅天¶下常欲躋
人於富夀致國於太平聖慮每勤徳音屢¶發然猶黎人
未息水旱為憂臣竊伏思之有由然矣¶臣聞乖政之氣
<pb:KR4c0011_WYG_016-6a>
發為水旱天道雖逺其應甚速昔者¶東海殺孝婦旱者
久之一吏不明匹婦非命則天為<md:KR4c0011_SBCK_016-5b>¶之旱以昭其寃況今
六合之間元元之衆莫不懸命¶於縣令宅生於刺史陛
下所與共理此尤親於人者¶也多非其任徒有其名致
旱之由豈惟孝婦一事而¶已是以親人之任宜得其賢
用才之道宜重其選而¶今刺史縣令除京輔近處雄望
之州刺史猶擇其人¶縣令或備員而已其餘江淮隴蜀
三河諸處除大府¶之外稍稍非才但於京官之中出爲
<pb:KR4c0011_WYG_016-6b>
州縣者或是縁¶身有累在職無聲用於牧宰之間以為
斥逐之地或¶因勢附會遂忝髙班比其勢衰且無他責
又謂之不¶稱京職亦乃出為刺史至於武夫流外積資
而得官<md:KR4c0011_SBCK_016-6a>¶成於經久不計於有才諸若此流盡為刺史其
餘縣¶令已下固不可勝言盖甿庶所繫國家之本務本¶
務之職反為好進者所輕承弊之人每遭非才者所¶擾
陛下聖化從此不宣皆由不重親人之選以成其¶弊而
欲天下和洽固不可得也古者刺史入為三公¶郎官出
<pb:KR4c0011_WYG_016-7a>
宰百里莫不於其所重勸其所行臣竊怪近俗¶偏輕此
任今朝廷卿士入而不出於其私情遂自得¶計何則京
華之地衣冠所聚子弟之間身名所出從¶容附會不勞
而成一出外藩有異於此人情進取豈¶忘於私但立法
制之不敢違耳原其本意固私是欲<md:KR4c0011_SBCK_016-6b>¶今大利在於京職
而不在於外郡如此則智能之士¶欲利之心日夜營營
寧有復出為刺史縣令而陛下¶國家之利方賴智能之
人此輩既自固而不行在外¶者又技癢而求入如此則
<pb:KR4c0011_WYG_016-7b>
智能之輩常無親人之責¶陛下又未格之以法無乃甚
不可乎故臣愚以為欲¶理之本莫若重刺史縣令此官
誠重智能者可行正¶宜懸以科條定其資歴凡不歴都
督刺史有髙第者¶不得入為侍郎列卿不歴縣令有善
政者亦不得入¶為臺郎給舎郎雖逺處都督刺史至於
縣令以久差¶降以為出入亦不得十年頻在京職又不
得十年盡<md:KR4c0011_SBCK_016-7a>¶任外官如此設科以救其失則内外通理萬
姓獲寧¶如積習為常遂其私計陛下獨宵衣旰食天下
<pb:KR4c0011_WYG_016-8a>
亦未¶之理也又古之選用賢良取其稱職或遙聞而辟
召¶或一見而任之是以士修素行不圖僥倖羣小不逮¶
亦用息心以故姦偽自止流品不雜今天下未必理¶於
上古而事務日倍於前設為不正其本而設巧於¶末所
謂末者吏部條章動盈千百刀筆之吏辨析毫¶釐節制
搶攘溺於文墨胥徒之猾又緣隙而起臣以¶為始造簿
書以備用人之遺亡耳今反求精於案牘¶不急於人才
亦何異遺劍中流而刻舟以記去之彌<md:KR4c0011_SBCK_016-7b>¶逺可為傷心凡
<pb:KR4c0011_WYG_016-8b>
有稱吏部之能者則曰從縣尉與主¶簿從主簿與縣丞
斯選曹執文而善知官次者也惟¶據其合與不合不論
賢與不肖大畧如此豈不謬哉¶陛下若不以吏部尚書
侍郎為賢必不授以職事尚¶書侍郎既以賢而受委豈
復不能知人人之難知雖¶自古所慎而拔十得五其道
可行今則執以格條貴¶於謹守幸其心能自覺者每選
於所拔亦有三人五¶人若又専固者則亦一人不拔據
資配職自以為能¶為官擇人初無此意故使時人有平
<pb:KR4c0011_WYG_016-9a>
配之議官曹無¶得賢之實朱紫同色清濁不分是於聖
朝有何禆益<md:KR4c0011_SBCK_016-8a>¶故臣以為選部之法弊於不變變法之易
在陛下煥¶然行之假且今之銓衡欲自為意亦限行之
已久動¶必見疑遂用因循益為浮薄今若刺史縣令精
覈其¶人即每當管之内應有合選之色先委考其才行
堪¶入品流然後送臺臺又推擇據所用之多少為州縣¶
之殿最一則州縣慎其所舉必取入官之才二則吏¶部
因其有成無多庸入之數縱有不任送者妄起怨¶端且
<pb:KR4c0011_WYG_016-9b>
猶分謗於外臺不至喧譁於南省今則每嵗選¶者動以
萬計京師米物為之空虚豈多士若斯盖渝¶濫至此而
欲仍舊致理難於改制祇益文法煩碎賢<md:KR4c0011_SBCK_016-8b>¶愚渾雜就中
以二詩一判定其是非適使賢人君子¶從此遺逸斯亦
明代之闕政有識者之所歎息也夫¶天下雖廣朝廷雖
衆而士之名賢誠可知也若使毁¶譽相亂聽受不明事
將已矣無復可説如知其賢能¶各有品第每一官缺而
不以次用之則是知而不為¶焉用彼相借如諸司清要
<pb:KR4c0011_WYG_016-10a>
之職當用第一之人及其¶要官闕時或以下等叨進以
故時議無髙無下惟論¶得與不得自然清議不立名節
不修上善則守志而¶後時中人則躁求而易操何哉朝
廷若以令名進¶人士子亦以修名而獲利而利之所出
衆則趨焉已<md:KR4c0011_SBCK_016-9a>¶而名利不出於清修所趣多歸於人事其
小者茍求¶取得一變而至阿私其大者許以分義再
變而成朋¶黨斯並教化漸漬使之必然故於用人之
際不可不¶第髙下若高下不可妄干天下士流必刻
<pb:KR4c0011_WYG_016-10b>
意修飾思¶齊日衆刑政自清此皆興衰之大端焉可不
察易曰¶履霜堅氷至言聖人之見終始之徴矣臣今所
言上¶刺史縣令等事一皆指實縱臣所欲變法不合時
宜¶伏望更發睿圖及詢於執事作為長算振此頽風使¶
官修其方人受其福天下幸甚伏惟陛下聰明神武¶動
以聖斷正當可為之運未行反本之法微臣企竦<md:KR4c0011_SBCK_016-9b>¶竊有
所望伏願少留宸睠稍覽愚誠必無可施行弃¶之非晩
不勝塵露禆補之誠
<pb:KR4c0011_WYG_016-11a>
　　上姚令公書¶
日月左拾遺張九齡謹奏記紫微令梁公閤下公登¶廟
堂運天下者久矣人之情偽事之得失所更多矣¶非曲
學之説小子之慮所能損益亦巳明矣然而意¶有不盡
未可息區區之懐或以見容亦猶用九九之¶術以此道
也忍弃之乎今君侯秉天下之鈞為聖朝¶之佐大見信
用日渴太平千載一時胡可遇也而君¶侯既遇非常之
主已踐難得之機加以明若鏡中運<md:KR4c0011_SBCK_016-10a>¶如掌上有形必察
<pb:KR4c0011_WYG_016-11b>
無徃不臻朝暮羲軒之時何云伊¶吕而已際會易失功
業垂成而舉朝之衆傾心前人¶之弊未盡徃徃擬議愚
用惜焉何者任人當才為政¶大體與之共理無出此途
而曩之用才非無知人之¶鑒其所以失溺在縁情之舉
夫見勢則附俗人之所¶能也與不妄受志士之所難也
君侯察其茍附及不¶輕受就而厚之因而用之則禽息
之首為知已而必¶碎豫讓之身感國士而能漆至於合
如市道廉公之¶門客虚盈勢比雀羅廷尉之交情貴賤
<pb:KR4c0011_WYG_016-12a>
初則許之以¶死狥體面俱柔終乃背之而飽飛身名已
遂小人恒<md:KR4c0011_SBCK_016-10b>¶態不可不察自君侯職相國之重持用人之
權而淺¶中弱植之徒巳延頸企踵而至踵親戚以求譽
媚賓¶客以取容情結笑言談生羽翼萬事至廣千變難
知其¶間豈不有才所失在於無恥君侯或弃其所短収
其¶所長人且不知深㫖之若斯便謂盡私於此輩其有¶
議者則曰不識宰相無以得遷不因交遊無以求進¶明
主在上君侯為相安得此言猶出其口某所以為¶君侯
<pb:KR4c0011_WYG_016-12b>
至惜也且人可誠感難可户説為君侯之計謝¶媒介之
徒即雖有所長一皆阻抑専謀選衆之舉息¶彼訕上之
失禍生有胎亦不可忽嗚呼古人有言禦<md:KR4c0011_SBCK_016-11a>¶寒莫若重裘
止謗莫如自修修之至極何謗不息勿¶曰無害其禍將
大夫長才廣度珠潛璧匿無先容以¶求達雖後時而自
寧今豈無之何近何逺但問於其¶類人焉廋哉雖不識
之有何不可是知女不私人可¶以為婦矣士不茍進可
以為臣矣此君侯之度内耳¶寧用小人之説為固知山
<pb:KR4c0011_WYG_016-13a>
藏海納言之無咎下情上¶通氣用和洽是以不敢黙黙
而巳也願無以人故而¶廢其言以傷君侯之明此至願
也幸甚幸甚¶
　　姚令公答書¶
忽辱牋翰喜慰攸集退自循省慙懼亦深實智力之<md:KR4c0011_SBCK_016-11b>¶所
不逮也宜朝廷之所見責也僕本凡近之才素非¶經濟
之具叨承過聴謬膺朝委自少及長從微至著¶惟以直
道為業匪以曲路期通歴宧三朝年逾一紀¶允所稱薦
<pb:KR4c0011_WYG_016-13b>
罕避嫌疑實有祁奚之舉非無許允之對¶則天之世已
被流言行之有常久而自辨近䝉奨擢¶倍勵駑庸毎以
推賢進士為務欲使公卿大夫稱職¶豈陽橋之或用及
解狐之可為而悠悠之徒未足矜¶察嗷嗷之口欲以中
傷上恃天聰俯仗神道既不得¶奉身而退但知信心而
前然顧無隠匿亦死為分明¶矣猥惟不敏敬承厥休持
當座銘永為身寳元崇頓<md:KR4c0011_SBCK_016-12a>¶首
　　¶答嚴給事書
<pb:KR4c0011_WYG_016-14a>
自出江郡慰誨累及情義已積昆弟無踰人生相知¶可
謂厚矣僕方請歸養從此告辭㑹面無期所懐當¶盡故
復畧而言之耳凡為前相所厚者豈必惡人耶¶僕爰自
書生燕公待以族子頗以文章見許不因勢¶利而合但
推奨之日不量不才引致掖垣有負時議¶然則初有超
拔豈由本心嗷嗷之口曾不是察既不¶稱其服又加之
讒間負乗致寇㡬於不免當此時也¶若無所容以孤特
之身處背憎之地自怪既徃何幸<md:KR4c0011_SBCK_016-12b>¶而全追想寒心怳怳
<pb:KR4c0011_WYG_016-14b>
發悸嚴子足下不意而然既而¶逺出猶有餘釁巧言潛
搆期僕頃危故使者之來怒¶於心而色於事賴於自慎
幸且無咎不者伐毛洗垢¶求其痕疵勢窮力屈將無控
告未始怯事也有為而¶然以故春中有書薄言求疵足
下猶不諒此意以為¶汲汲於聲名而乃約以荘生之言
博以東山之法曉¶導精至誠故人之情向之所防有異
來㫖彼二教者¶忘情滅識無有纒愛故福至不喜禍至
不憂今僕養¶親豈復割離恩愛直措心於此地哉正欲
<pb:KR4c0011_WYG_016-15a>
惟疾之憂¶全身逺害故雖在小小敢不兢兢至如自於
身心雖<md:KR4c0011_SBCK_016-13a>¶復懵昧幸受教於君子亦聞道於古人何必﨑
嶇齟¶齬求入然後為得也去矣嚴子勉事聖君儻存平
仲¶久要之言無惜詩人金玉之問幸甚張九齡白¶
　　與李讓侍御書¶
李公足下夫心以義持公為時出雖㝠㝠入窮神之¶奥
鬼莫我窺而恟恟自衆人之口通者誰惑何則我¶有獨
見之明物無浮言之信亦猶太阿之劍犀角不¶足齒其
<pb:KR4c0011_WYG_016-15b>
鋒髙山之松霜霰不能渝其操斯豈非愛惡¶則物之相
背而終始則我之不移且如明公義貫心¶靈人推正直
遂乃雄飛清憲髙歩等夷向若見不決<md:KR4c0011_SBCK_016-13b>¶於明濟不兼於
物終然獨善而已何自致之若是乎¶如此則明公獨運
之機以獲當人之利固大情之可¶恕何横議之能干昨
所造次下風求為從者亦望心¶與道合申一言而取容
人以義圖輕千駟而脱屣則¶不意制以形骸之外拘於
牙齒之間盖下慎閉門而¶公奚惜意夫國家所以歴試
<pb:KR4c0011_WYG_016-16a>
官序推擇士林雖因時¶買利之失猶能變節而服義亡
軀之意奚遽生疑此¶亦人言亦何害嵗寒之取效然明
公所以不容左右¶誠非克堪固當别有嚶鳴如為蛇足
而以為家属在¶彼用防未然既明公之慮極精微亦下
官之心懐感<md:KR4c0011_SBCK_016-14a>¶激何者至如中朝著姓連姻華族及夫委
以鈞軸綜¶其條流而朝廷豈可南求儋耳之酋北取旄
頭之虜¶必佇異方之任乃無内顧之私者耶故知事在
是非¶公無逺近昔如祁奚之舉子不避其親齊人之為
<pb:KR4c0011_WYG_016-16b>
盜¶固在於楚是以為善在已執一心之既定詭道從時¶
乃千人之所指然下官所以勤勤自致其功靡他正¶以
居本海隅始無朝望昔遇光華啓旦朝制旁求誤¶登射
䇿之科忝職藏書之閣又属朝廷尚義端士相¶趨復以
無依見容不得弃置所以遲迴城闕感激身¶名未甘田
里之平人所慕君親之大義而才能不給<md:KR4c0011_SBCK_016-14b>¶時用無施俸
猶擬於侏儒舉未優於儲峙所以饑寒¶在慮扶持增遙
而慈親在堂如日將暮遂乃甘心附¶麗乗便歸寧不然
<pb:KR4c0011_WYG_016-17a>
則命非飲氷幸安中土又安能﨑¶嶇執事之末還無一
級且二年願明公審圖彼人何¶者可為嗚呼忠信獲戾
古人之言惟教義之所矜及¶譏嫌之見及恨不能隳肝
嘗膽徇知己以求申而飲¶氣吞聲負當年而歎息庭闈
眷戀行路屏營斯薄宦¶之所嬰念勞生之有役望美髙
傳何嗟及矣烱烱式¶微心為誰矣轉當側聽妙選用息
鄙心心之有懐言¶不能盡某再拜<md:KR4c0011_SBCK_016-15a>¶　　集賢殿書院奉勅送學士張説上賜燕序
<pb:KR4c0011_WYG_016-17b>
集賢殿者本集仙殿也上不以惟睿作聖而猶垂意¶好
學用相必本於經術圖王亦始於師臣及乎鴻生¶碩儒
博聞多識之士自開元肇建以迄於今大用徴¶集煥乎
廣内而聽政餘暇式燕在兹忠臣嘉賓得盡¶心之所聰
明文思有光被之徳故下以道親上亦歡¶甚即於御座
爰發徳音以為候彼神人事雖前載傳¶於方士言固不
經遂改仙為賢去華務實且有後命¶增其學秩是以集
賢之廷更為論思之室矣中書令¶燕國公外弼庶績以
<pb:KR4c0011_WYG_016-18a>
奉沃心之謀内講六經以成潤<md:KR4c0011_SBCK_016-15b>¶色之業故得出入華殿
師表翰林惟帝用臧固天所¶賴拜命之日荷寵有加降
聖酒之罍下御廚之膳食¶以樂侑人斯飽徳時則有侍
中安陽公等承恩預焉¶學士右散騎常侍東海公等攝
職在焉或卨稷大賢¶或淵雲諸彦文王多士周室以寧
武帝得人漢家為¶盛而髙視前古獨不在於今乎咸可
賦詩以光鴻烈¶
　
<pb:KR4c0011_WYG_016-18b>
　
　
　
　
　
　
　
　曲江集巻十六<md:KR4c0011_SBCK_016-16a>¶<md:KR4c0011_SBCK_017-1a>¶
<pb:KR4c0011_WYG_017-1a>
欽定四庫全書
　曲江集巻十七¶
　　　　　　　　　　　　唐　張九齡　撰
　序　銘　文
