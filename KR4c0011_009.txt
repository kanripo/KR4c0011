# -*- mode: mandoku-view -*-
#+TITLE: 曲江集
#+DATE: 2015-09-23 10:17:39
#+PROPERTY: JUAN 9

¶¶
　　　勑新羅都䕶金興光書¶
勑雞林州大都督新羅王金興光賀正謝恩兩使繼¶至
再省來表深具雅懐卿位摠一方道踰萬里託誠¶見於
章奏執禮存乎使臣雖隔滄溟亦如面㑹卿既¶能副朕
<pb:KR4c0011_WYG_009-1b>
虛己朕亦保卿一心言念懇誠毎以嗟尚况<md:KR4c0011_SBCK_009-2a>¶文章禮樂
粲焉可觀德義簮裾浸以成俗自非才包¶時傑志合本
朝豈得物土異宜而風流一變乃比卿¶於魯衛豈復同
於蕃服朕之此懐想所知也賀正使¶金義質及祖榮相
次永逝念其逺勞情以傷憫雖有¶寵贈猶不能忘想卿
乍聞當甚軫悼近又得思蘭表¶稱知卿欲於&KR0008;江置戌
既當渤海衝要又與禄山相¶望仍有逺圖固是長策且
蕞爾渤海乆已逋誅重勞¶師徒未能撲滅卿毎疾惡深
<pb:KR4c0011_WYG_009-2a>
用嘉之警冦安邊有何¶不可處置訖因使以聞今有少
物荅卿厚意至宜領¶取春暮已暄卿及首領百姓並安
好遣書指不多及<md:KR4c0011_SBCK_009-2b>¶　　　勑契丹都督涅禮書¶
勑契丹都督涅禮往者屈突干凶惡無心憂矜百姓¶背
叛於我終日自防丁壯不得耕耘牛馬不得生養¶及依
附突厥而課税又多部落吁嗟卿所見也李過¶折因衆
人之忿誅頑凶之徒諸部酋豪相率歸我巳¶令隨事當
<pb:KR4c0011_WYG_009-2b>
賜亦云且得安寧過折封王豈直賞功而¶已亦為百姓
衆意賴其撫存不知近日已來若為非¶理亦聞殺害無
罪捧打又多衆情不安遂致非命從¶來蕃民多無
義於君長自昔如此朕亦知之然¶是卿蕃王有惡徑殺
為此王者不亦難乎但恐卿今<md:KR4c0011_SBCK_009-3a>¶為王後人亦常不自保
誰願作王卿雖蕃人是當土¶豪傑亦須防慮後事豈敢
快志目前過折既亡卿初¶知都督百姓諸處分復得安
寧與否張守珪先已往彼¶亦即令便就處置卿應有官
<pb:KR4c0011_WYG_009-3a>
賞即有處分夏中甚熱¶卿及首領百姓並平安好今賜
卿錦衣一副並細腰¶帶七事至宜領取書¶
　　　勑奚都督李歸國書¶
勑李歸國近得守珪表稱奚倚官耨雲輒構異謀攜¶間
部落兼藏突厥仍欲圖卿知卿忠義一心糾逖無¶隠臨
危制變果獲罪人此雖天誘其衷亦是卿誠效<md:KR4c0011_SBCK_009-3b>¶克著聞
巳誅剪是自滅亡朕於諸蕃含養過厚忝預¶人類亦合
知恩但百姓無識易為驚擾安危動靜處¶之在人以卿
<pb:KR4c0011_WYG_009-3b>
才能自應率伏念加威惠勿使猜嫌既¶去亂羣當已寧
貼所設官賞惟待有功茍能盡節何¶憂不賞各宜勉勵
以副朕懐秋涼卿及衙官已下並¶平安好遣書指不多
及¶
　　　勑奚都督李歸國書¶
勑奚都督右金吾衛大將軍歸誠王李歸國朕比聞¶突
厥欲滅卿兩蕃先勑守珪嚴為防䕶今聞涅禮已¶破凶
徒仍慮其収合餘燼復來掩襲卿可與涅禮相<md:KR4c0011_SBCK_009-4a>¶為腹背
<pb:KR4c0011_WYG_009-4a>
但突厥不盡後患終深卿可伺其歸師乗其¶喪氣與諸
將計㑹逐要追襲時不可失宜自思之秋¶深極冷卿及
衙官將士已下並平安好遣書指不多¶及¶
　　　勑平盧使烏知義書¶
勑烏知義兩蕃既已歸我突厥仍敢犯邊此其不順¶誠
可殘滅適聞契丹及奚等并力合謀同破凶醜卿¶亦繼
進相與成功此之一捷使其喪氣然鬭防困獸¶誘備羸
師兵家之難慎在終始卿是宿將當自明之¶若見可則
<pb:KR4c0011_WYG_009-4b>
行務須盡敵固在臨事難用速言必圖萬<md:KR4c0011_SBCK_009-4b>¶全不可輕舉
已勑守珪與卿計㑹可須觀釁裁之秋¶凉卿及將士已
下並平安好遣書指不多及¶
　　　勑松漠都督涅禮書¶
勑松漠都督右金吾衛大將軍涅禮得張守珪表知¶卿
等破賊且突厥此來也其心毒害又甚輕敵人事¶之與
神道可得不有傷殘卿之忠誠加以義勇以順¶討逆自
然必勝朕所懸爵秩惟賞有功况卿赤心復¶加戎㨗然
<pb:KR4c0011_WYG_009-5a>
狂賊自逺投於死地今其傷敗必更有謀¶可須防之重
不可失烏知義在彼宜與臨事籌之若¶須邀截亦與之
計㑹秋氣漸冷卿及衙官首領百姓<md:KR4c0011_SBCK_009-5a>¶並平安好遣書指
不多及¶
　　　勑幽州節度張守珪書¶
勑幽州節度副大使幽州長史兼御史大夫張守珪¶北
虜猖狂勞師逺襲朕巳成料知其破傷得卿上言¶果如
前策然契丹恃我其心不攜以逸待勞取之必¶也既有
<pb:KR4c0011_WYG_009-5b>
剋㨗當更防之困獸猶鬭窮寇勿遏喪敗之¶餘其氣不
振乗此不取後悔難追熟料萬全然可邀¶擊蕃漢相雜
使其莫辨此亦便不可失時不再來臨¶事指麾在卿審
㫁也事今若此得筭已多勿復怱怱¶致難于末路卿比
疹疾今復何似宜善將療不得自<md:KR4c0011_SBCK_009-5b>¶勤秋凉卿將士已下
並平安好遣書指不多及¶
　　　勑幽州節度張守珪書¶
勑幽州節度副大使張守珪趙堪至一一具知以國¶家
<pb:KR4c0011_WYG_009-6a>
之威武取叛亡之殘孽太山壓卵豈其難乎頃者¶縁卿
大朝節制蹔闕二虜乗隙相繼叛亡裨將無謀¶輕兵遣
襲遂有輸失挫我鋭氣此故猶細彼禍更深¶卿可秣馬
訓兵候時而動草衰木落其則不逺近者¶所徵萬人不
日即令進發大集之後諸道齊驅蕞爾¶凶徒何足殱盡
平盧信息日夕往來數與籌宜首尾¶相應令彼醜虜飛
走無歸事有預圖臨時合變想卿<md:KR4c0011_SBCK_009-6a>¶所悉不煩具言所有
奏請並已處分訖夏末極熱卿¶及將士已下並平安好
<pb:KR4c0011_WYG_009-6b>
遣書指不多及¶
　　　勑幽州節度張守珪書¶
勑幽州節度副大使張守珪張奉高下叛奚自取殱¶滅
此等惡積天將絶種故遽誘其衷叛亡相繼及師¶徒追
下皆就誅夷一二年間凶黨必盡亦由卿指揮¶得所動
不失宜明於兵權暗合神道故能致此也安¶祿山楊景
暉取雪前恥亦云效命鋒鏑之下各致損¶傷言念忠誠
豈忘收奬巳别有處分訖將士陣亡各¶須弔祭應合贈
<pb:KR4c0011_WYG_009-7a>
飾亦以狀聞聚兵饋糧義不可久秋<md:KR4c0011_SBCK_009-6b>¶深木落規畧是時
不有蹔勞何以除惡永久為患將¶若之何委卿良圖用
息邊甲彼軍少馬已勒朔方想¶卿早知之宜差人受領
秋氣漸冷卿及將士已下並¶平安好遣書指不多及¶
　　　勑幽州節度張守珪書¶
勑幽州節度副大使張守珪頃者慰撫降虜毎事優¶給
而終不知恩惟圖反噬名雖人類實甚豺狼今所¶叛亡
何苦如此近者聞其家累多並為我所得惟有¶丁壯挺
<pb:KR4c0011_WYG_009-7b>
身走險然樹木既闇弓矢亦全以窮寇失家之¶心乗深
林必死之地若冒此輕進豈云料敵安祿山<md:KR4c0011_SBCK_009-7a>¶勇而無謀
遂至失利衣甲資盜挫我軍威論其輕敵¶合加重罪然
即初聞勇鬭亦有誅殺又寇戎未滅軍¶令從權故不以
一敗弃之將欲收其後效也不行薄¶責又無所懲宜且
停舊官令白衣將領卿更審量本¶狀亦任隨事處之所
將陣亡之人及戰傷之者並收¶瘞救療弔死問生寇讐
之來豈亡獲已言念於此良¶深嗟悼卿等各秉忠義式
<pb:KR4c0011_WYG_009-8a>
遏方隅躬冒險難寧不知¶此無以小失致奪軍氣數宜
激厲以保功名平盧軍¶儲取能支久若賊口聚食費耗
更多早宜處置使得¶所也今將金瘡藥往至可分療將
士并數令巡問春<md:KR4c0011_SBCK_009-7b>¶後漸熱卿及將士並平安好遣書指
不多及¶
　　　勑幽州節度張守珪書¶
勑幽州節度副大使張守珪昨史思明往已有處分¶趙
堪適至委曲知之安祿山等輕我兵威曽不審料¶致令
<pb:KR4c0011_WYG_009-8b>
損失宜其就誅卿既行軍之法合爾然此賊初¶叛勢尚
未合乗其虚弱正可追擒直為林闇山深恃¶不存之地
萬一獸駭致損更多以此思之固須且守¶伺其有隙乗
便剪除如此籌宜應是長策且戰者㐫¶事有勝有負無
以邂逅遂至蒼黄使我驍雄小有奪¶氣負罪者既其即
戮用命者亦宜昇奬彼之小醜何<md:KR4c0011_SBCK_009-8a>¶足可除所有奏人即
當處分平盧以北動靜須知得¶其委曲隨事防備委卿
在逺一一必由但量宜行之¶奏未晩也
<pb:KR4c0011_WYG_009-9a>
　　　勑平盧使烏知義書¶
勑平盧使烏知義委卿重鎮安輯兩蕃動靜須知節¶制
斯在而二虜將叛來往有謀曽不是思信其至此¶又委
安祿山輕突挫我軍威不嚴其約是事無豫一¶朝損失
雖悔何追但以卿忠勤復是耆舊雖有過失¶一切不論
實欲盡卿所長收其後效固須易慮以補¶前闕此賊既
叛意其却攻毎事須防無失便也一一<md:KR4c0011_SBCK_009-8b>¶並趙堪口具夏
初漸熱卿及將士並平安好遣書指¶不多及
<pb:KR4c0011_WYG_009-9b>
　　　勑平盧諸將士書¶
勑平盧諸軍鎮將士已下兩蕃殘賊餘類僅存朕嘗¶懐
撫柔冀其遷善而數年之内謀叛相仍信是梟鴟¶固非
人也頃者所以列置軍鎮遞為唇齒所虞在此¶豈欲勞
人卿等委身邊疆為國展効遇其反噬得不¶討除近日
安祿山無謀率爾輕敵馳突不顧遂損師¶徒擇將非良
傷人已甚事雖既往義實疚懐凡在平¶盧其陣亡之人
並委張守珪差人弔祭並勘責鄉貫<md:KR4c0011_SBCK_009-9a>¶具以狀聞憫彼陽
<pb:KR4c0011_WYG_009-10a>
魂當有贈飾興言悼惜久不能忘¶然此賊比來削弱已
甚挼繩繫頸人有其心安祿山¶之誅緣輕敵太過勿因
此畏愞致失後圖立功成名¶榮貴斯在各宜勉勵共除
凶惡夏初漸熱卿等並平¶安好遣書指不多及¶
　　　勑新羅王金興光書¶
勑雞林州大都督新羅王金興光比嵗使來朝貢相¶繼
雖隔滄海無異諸華禮樂衣冠亦在此矣皆是卿¶率心
忠義能此恭勤朕毎嘉之常優等數想卿在逺¶應體至
<pb:KR4c0011_WYG_009-10b>
懐頃者彼處使來累有物故水土不習食飲<md:KR4c0011_SBCK_009-9b>¶異宜奄忽
為灾遂至不救言近逝者此其命乎想卿¶乍聞應以傷
悼所以表奏皆依來請夏初漸熱卿及¶吏人並平安好
遣書指不多及¶
　　　勑渤海王大武藝書¶
勑忽汗州刺史渤海郡王大武藝卿於昆弟之間自¶相
忿䦧門藝窮而歸我安得不容然處之西陲為卿¶之故
亦云不失頗謂得所何則卿地雖海曲常習華¶風至如
<pb:KR4c0011_WYG_009-11a>
兄友弟悌豈待訓習骨月情深自所不忍門¶藝縱有過
惡亦合容其改脩卿遂請取東歸擬肆屠¶戮朕教天下
以孝友豈復忍聞此事誠惜卿名行豈<md:KR4c0011_SBCK_009-10a>¶是保護逃亡卿
不知國恩遂爾背徳卿所恃者逺非¶能有他朕比年含
容優恤中土所未命將事亦有時¶卿能悔過輸誠轉禍
為福言則似順意尚執迷請殺¶門藝然後歸國是何言
也觀卿表狀亦有忠誠可熟¶思之不容易爾今使内使
往宣諭朕意一一並口具¶述使人李盡彦朕亦親有處
<pb:KR4c0011_WYG_009-11b>
分皆所知之秋冷卿及¶衙官首領百姓平安好并遣崔
尋挹同往書指不多¶及¶
　　　勑渤海王大武藝書¶
勑渤海郡王忽汗州都督大武藝不識逆順之端不<md:KR4c0011_SBCK_009-10b>¶知
存亡之兆而能有國者未之聞也卿往年背徳已¶為禍
階近能悔過不失臣節迷復非逺善又何加朕¶記人之
長忘人之短况此歸伏載用嘉歎永祚東土¶不亦宜乎
所令大戊慶等入朝並巳處分各加官賞¶想具知之所
<pb:KR4c0011_WYG_009-12a>
請賛人亦令還彼又近得卿表云突厥¶遣使求合擬打
兩蕃奚及契丹今既内屬而突厥私¶恨欲讐此蕃卿但
不從何妨有使擬行執縛義所不¶然此是人情况為君
道然則知卿忠赤動必以聞永¶保此誠慶流未已春晚
卿及衙官百姓並平安好遣¶書指不多及<md:KR4c0011_SBCK_009-11a>¶　　　勑渤海王大武藝書¶
勑渤海郡王忽汗州都督大武藝多䝉固所送水手¶及
承前沒落人等來表卿輸誠無所不盡長能保此¶永作
<pb:KR4c0011_WYG_009-12b>
邊捍自求多福無以加也漸冷卿及衙官百姓¶已下並
平安好遣書指不多及¶
　　　勑渤海王大武藝書¶
勅忽汗州刺史渤海郡王大武藝卿往者誤計幾於¶禍
成而失道未遙聞義能徙何其智也朕弃人之過¶收物
之誠表卿洗心良以慰意計卿既盡誠節永固¶東蕃子
孫百代復何憂也近使至具知欵曲兼請宿<md:KR4c0011_SBCK_009-11b>¶衛及替亦
巳依行大朗雅等先犯國章竄逐南鄙亦¶皆捨罪仍放
<pb:KR4c0011_WYG_009-13a>
歸蕃卿可知之皆朕意也夏初漸熱卿¶及首領百姓等
並平安好遣書指不多及¶
　　　勑平盧使烏知義書¶
勑平盧節度營州都督烏知義突厥去嵗東侵已大¶不
利志在報復行必再來契丹及奚一心歸我不有¶將護
豈云王畧頃有沒蕃人出云其見擬東行蕃漢¶諸軍須
有嚴備逺加斥候動靜須知縱有兇徒亦即¶無慮委卿
在逺實謂得人朕固無憂一任量事渤海¶黒水近復歸
<pb:KR4c0011_WYG_009-13b>
國亦委卿節度想所知之春初尚寒卿<md:KR4c0011_SBCK_009-12a>¶及將士已下並
平安好今令白真陁羅往亦賜卿衣¶一副至宜領取遣
書指不多及¶
　　　勑河東節度副使王忠嗣書¶
勑河東節度副使兼代州都督王忠嗣及諸將士等¶大
叔承慶至知卿逺經賊境晝夜勤勞雖不遇凶徒¶亦備
盡誠効頃屬時暑士馬逺來行李之間固應疲¶頓諸軍
將等各須撫養令其寧息行迴之人當有宴¶勞宜令大
<pb:KR4c0011_WYG_009-14a>
同軍即辦宴設及時慰勉夏中極熱卿及¶將士巳下並
平安好遣書指不多及<md:KR4c0011_SBCK_009-12b>¶　
　
　
　
　
　
<pb:KR4c0011_WYG_009-14b>
　
　
　
　
　
　
　
　曲江集巻九¶
<md:KR4c0011_SBCK_010-1a>¶
<pb:KR4c0011_WYG_010-1a>
欽定四庫全書
　曲江集巻十
　　　　　　　　　　　　唐　張九齡　撰
