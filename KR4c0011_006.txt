# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.473222
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0184-006唐丞相曲江張先生文集-卷第六.
<pb:KR4c0011_SBCK_006-1a>¶
唐丞相曲江張先生文集卷之六¶
　制書¶
　　&KR0047;郊赦書¶
　　東封赦書¶
　　后土赦書¶
　　籍田赦書¶
　　　&KR0047;郊赦書¶
門下朕&KR0023;主三靈于今一紀聴政中昃每不敢康觀¶
書一夜將求諸道而頃年巳來每思至理或逺人勿¶
率或嗣&KR0010;不登淳朴未還惕厲斯在爲人上而慙徳¶
<pb:KR4c0011_SBCK_006-1b>¶
奉天明以畏威故祝史正辭必期於陳信郊丘備禮¶
將俟於昇平今宗廟䧏靈克開厥後乾坤交泰保合¶
大和麟鳳&KR0027;龍玄符黃瑞之祉蠻夷戎狄梯山航海¶
之琛莫不日月以聞道路相屬顧惟不徳當兹休運¶
欽若昭報疇咨故實所以今年獻春恭祠后土季秋¶
吉日追崇九廟採必先於曾經稽肆&KR0011;於虞典爰因¶
長至欽謁上玄告受命之元符昭嚴配之成績大典¶
云備至誠克展諸侯駿奔來於穆之相百神受職率¶
咸秩之文六變巳陳三獻斯畢盖春秋之大事莫先¶
乎祀王者之盛禮莫重於郊柴燎克終感慶罔極豈¶
<pb:KR4c0011_SBCK_006-2a>¶
予一人之福亦爾萬&KR0022;之頼宜因咸和之際俾承厚¶
下之澤可大赦天下嗚呼君臣一體休戚共焉朕欽¶
承天命躬傳大寳盖憑累祖餘業得一之符亦由群¶
公舊勲不二之力永言繄頼其敢忘之自武徳巳來¶
實封功臣知政宰輔有身無大故而亡宫實封子孫¶
淪屈者所由勘責具狀以聞存者可籌其官榮逝者¶
當録其㣧嗣使幽明同慶知有令辰¶
　　　東封赦書¶
門下朕聞天監唯后后克奉天既合徳以受命亦推¶
功而復始厥&KR0004;作者七十二君道治跡著時至符出¶
<pb:KR4c0011_SBCK_006-2b>¶
皆用事于介立升中於上帝人神之望盖有以塞之¶
皇王之序固可得而言之朕接統千&KR0010;承光五葉惟¶
祖宗之徳在人惟天地之靈作主徃有内難幽賛而¶
集大勲間無外虞守成而纉舊服未嘗不乾乾終日¶
思與公卿大夫上下叶心聿求至理引我烈聖其庶¶
乎馨香今九有大寧群氓樂業時必敬授而不奪物¶
亦順成而無夭懋建皇極幸致大和聚乃幽遐率由¶
咸&KR0013;戎狄不&KR0100;唯文告而來庭鱗鳳巳臻&KR0005;覽悟而¶
在藪以故凡百執事亟言大封顧惟不徳&KR0004;欲勿議¶
伏以先聖儲祉與天同功荷傳符以在今敢侑神而¶
<pb:KR4c0011_SBCK_006-3a>¶
無報大節斯在朕何讓焉遂奉遵高祖太宗之業憲¶
章乾符之典時邁東土柴告岱宗精意上逹肹蠁來¶
應信&KR0043;行事雲物呈祥登䧏之禮斯畢嚴配之誠&KR0023;¶
展百神群望莫不懐柔四方諸侯莫不來慶斯事天¶
下之介福&KR0022;家之耿光也無窮之休祉豈獨在予非¶
常之惠澤宜其逮下可大赦天下朕躬陟天門&KR0043;齋¶
日觀時屬嚴冬雪候&KR0004;夜風寒朕因露立祈恩誓欲¶
代人當咎俯仰之際頓首霜飈奠獻之辰變同韶景¶
誠荷上天埀祐亦賴靈山吐祥詩云無徳不報宜封¶
太山神爲天齊王禮秩加三公一等宜令所管崇飾¶
<pb:KR4c0011_SBCK_006-3b>¶
祠廟環山十里禁其採樵給近山二十戸復以奉神¶
祠率土之内賜酺七日任於村坊宴樂不得聚歛煩¶
勞其節文有未霑及者所司比&KR0011;奏聞其封祀有數¶
處行事者從一處叙赦書日行五百里主者施行¶
　　　后土赦書¶
門下昔者廵狩所至柴&KR0287;斯者盖取誠享以遵告&KR0011;¶
朕恭承祖宗之烈&KR0023;主神祗之祀夙夜祗畏不敢荒¶
寧故勒兵朔陲先展義於汾社廻斾睢上遂有事於¶
郊壇王者父事天母事地則漢氏祈榖未始正名周¶
禮䧏神乃爲徼福而巳朕以天命之重子道爲先惟¶
<pb:KR4c0011_SBCK_006-4a>¶
兹精神在乎敦孝庻&KR0041;福於四海斯永康於兆人是¶
以率由舊章敬恭明祀嚴配之誠既展奠獻之禮又¶
終且春秋之議大事若祀齋祭之福庶品維祺豈獨¶
在予而共有斯慶可大赦天下¶
　　　籍田赦書¶
門下昔者受命爲君體元立極未有不謹於禮而䏻¶
見教於人朕其庶乎有慙作者方冊存而可舉舊章¶
絶而復尋自古所行無一而廢&KR0005;以上乞靈於宗社¶
下&KR0041;福於&KR0058;元朕兹精誠天實降鑒今嗣&KR0010;&KR0004;&KR0123;農¶
事將起禮有先於耕籍義縁奉於粢盛是所嚴祗敢¶
<pb:KR4c0011_SBCK_006-4b>¶
不敬事故躬載耒耜親率公卿以先萬姓遂終千畆¶
謂敦本之爲小何布澤之更深宜有順於發生俾無¶
偏於行惠可大赦天下宗廟致享務在豐㓗禮經㳂¶
革必本人情&KR0508;豆之薦或未䏻備物服制之紀或有¶
所未通宜令禮官學士詳議具奏朕自臨天下一紀¶
于兹不敢荒寧日加兢業而災青未弭&KR0058;人未康若¶
有由而然則在予之責有䏻直言極諫者具以狀聞¶
每渇賢良無忘鑒寐頃雖虚佇未副旁求其才有王¶
覇之畧學究天人之際智勇堪&KR0005;帥之選政䏻當牧¶
宰之舉者五品巳上清官將軍都督刺史各舉一人¶
<pb:KR4c0011_SBCK_006-5a>¶
孝悌力田郷閭推挹者本州長官勘責有才堪應務¶
者各以名聞致仕官久歷清資始終稱著年漸老邁¶
情有可矜量與改職依前致仕宗子中有才行著聞¶
比尚沉屈者委宗正勘實奏聞唐元兩營立功官任¶
折衝並改與&KR0048;將&KR0048;將改與中&KR0048;其亡官失爵量加¶
收叙五岳四瀆名山大川及自古聖帝明王忠臣良¶
相並令所在長官以禮致祭赦書有所未該者所司¶
比&KR0011;奏聞亡命山澤挾藏軍器百日不首復罪如&KR0004;¶
敢以赦前事相言告者以其罪罪之都城内賜酺三¶
日布告遐邇咸使知聞¶
<pb:KR4c0011_SBCK_006-5b>¶
¶
唐丞相曲江張先生文集卷之六¶
