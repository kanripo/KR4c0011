# -*- mode: mandoku-view; -*-
#+TITLE: 唐丞相曲江張先生文集
#+DATE: 2015-09-11 07:45:54.946363
#+PROPERTY: ID KR4c0011
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB04n0184-017唐丞相曲江張先生文集-卷第十七.
<pb:KR4c0011_SBCK_017-1a>¶
唐丞相曲江張先生文集卷之十七¶
　序銘文¶
　　王少府東閣序　益州長史叔置酒晏别¶
　　送宻縣髙賛府序　登薛公逍遥臺序¶
　　開鑿大&KR0067;嶺路序　魏山公蘇詵銘¶
　　餞宋司馬序　送幽州王長史赴軍序¶
　　幸司馬别業集　别韋侍御使蜀序¶
　　獅子賛序　鷹鶻圖賛序¶
　　&KR0030;天尊像銘并序　尚書裴公&KR0030;賛并序¶
　　宋使君真賛并序惠莊太子哀冊文并序¶
<pb:KR4c0011_SBCK_017-1b>¶
　　祭舜廟　爲吏部侍郎祭故人文¶
　　祭故李常侍文　祭洪州城隍神文¶
　　祭王司馬妻父文　爲王司馬祭甄都督文¶
　　祭張燕公文　追贈祭文¶
　　　　陪王司馬宴王少府東閣序¶
夫道行與廢命也非謀之不臧命通與塞時也豈力¶
之爲弊古之君子推其分養其和仲尼得之以絃歌¶
傳說因之以板築至若詩有怨刺之作騷有愁思之¶
文求之㣲言匪云大雅王六官志其大者司馬公引¶
而申之謪居何心不欲賈生之投弔窮愁非我安用¶
<pb:KR4c0011_SBCK_017-2a>¶
虞卿之著書嘗以風月在懷江山爲事簿領何廢形¶
勝不&KR0499;旣好樂而無荒亦上同而不混迨乎&KR0029;層閣¶
慿華軒川澤淸明上懸秋景岑嶺廻合下帶溪流聮¶
草樹而心揺際煙氛而目盡兹&KR0022;枕倚是日登臨豈¶
子虚之過詫誠仲宣之信美物色起殊郷之感誰則¶
無情而道術得異人之資吾方有適於是旨酒時獻¶
清談間發歌滄浪以放言詠蟋蟀而傷儉蓋古人之¶
作者豈異於斯盍賦詩以&KR0045;其美¶
　　　益州長史叔置酒宴别序¶
天子建五長守四方内以承衛京師外以攘却夷狄¶
<pb:KR4c0011_SBCK_017-2b>¶
則有持其節制未十年而歴踐撫其封疆旣一行而¶
寕輯盡在我叔父備聞于朝廷昔者吉甫是欽仲著¶
孝友之徳楚子所畏趯在諸侯之選世有實績今以¶
美濟俾我張氏鬱彼士林以媚于一人以正于四國¶
豈非徳能(光/大)謀必變通思古人之&KR0023;心施君子之不¶
器所以前拜小司馬兼擁旄於五凉再命左常侍仍¶
總戎於三蜀&KR0100;模素逺綽有先路之風聲車服載馳¶
光&KR0013;上軍之禮命莫不文茵暢轂淑旂綏章嘽嘽皇¶
皇途&KR0005;出於華陽威巳疊乎夜郎是時也四序鱗次¶
屬當春夏之交千里草長有懷原隰之徃乃闢軒宇¶
<pb:KR4c0011_SBCK_017-3a>¶
邀賔寮自髦士而及同姓由金華而下建禮或交以¶
道合豈徒&KR0032;好之風或情以族親所謂宗盟之義&KR0027;¶
組交映肴䔩駢羅而聲欲成文發中堂之絃管志在¶
擊節感四座之衣冠必名義而爲言雖聚散而何有¶
酒酣相顧驪歌乃作白日西下缺壯士之翻車青山¶
南登愛忠臣之叱馭凡我明懿賦詩餞行¶
　　　景龍觀山亭集送宻縣髙賛府序¶
景龍東山&KR0004;主第一也始其置金牓築鳯臺窮土木¶
之功極崗巒之&KR0020;議與盤石同體造化較力何其壯¶
哉自吾君茅茨不剪采&KR0122;不斵旣抑華而務實將設¶
<pb:KR4c0011_SBCK_017-3b>¶
教以垂範以故平陽化焉罷歌舞於其地麻姑見者¶
變桑田於此時所謂長女之宫鬱爲列仙之舘其後¶
甞有好事以爲勝逰今日芳辰携手接&KR0209;徃徃(而/在)祗¶
取樂焉髙十官雌伏都畿星言至止聞殊庭之可尚¶
召嘉客以相歡徒觀其匠幽奇宅爽塏十里九版豈¶
惟梁氏之作千巖萬壑宛是呉中之事青林脩聳而¶
垂綵綠蘿&KR0041;籠以結隂清流若鏡下照金沙之底雜¶
花如錦傍縁石茵之崖則可以藻飾形神揮斥氛滓¶
相顧風塵之表無&KR0018;雲霄之㮣旣而東主西賔酒酣¶
樂闋聚必有散匪伊麋鹿之群徃而不返固亦山林之¶
<pb:KR4c0011_SBCK_017-4a>¶
弊高公乃振衣而起舉盃有属却計送人出長安之¶
東道退思征馬向洛陽之南阡雖暫勞於州縣迫如¶
簿領方欲厭於承明資其騫躍夫如是相知意氣何¶
恨仳離盍賦詩焉以贈行者¶
　　　嵗除陪王司馬登薛公逍遥䑓序¶
故郡城有&KR0189;䑓焉雖層宇落搆而遺制巋然邑老相¶
傳斯則薛公道衡之所憇也薛公不容隋季出守海¶
隅豈作䑓榭以崇奢蓋因丘陵而視遠必有以清滌¶
孤憤舒嘯佳辰寄文翰以相宣仰風流而未冺今司¶
馬公英逹好古清譽滿時迹有忤於貴臣道未行於¶
<pb:KR4c0011_SBCK_017-4b>¶
明主以長沙下國同賈誼之謫居六安遠郡無桓譚¶
之不樂甞以爲仁不異遠必敷政以愛人窮當益堅¶
巳坦懷而樂地属府庭閑暇江浦清明南土陽和覺¶
寒氛之向盡東郊候暖愛春色之先來於是命輕舸¶
以乗流&KR0208;高䑓而降望越&KR0189;堞披古道躋&KR0046;嶙而三¶
休俯芊綿而四極其遠則煙連井墟指甌貊以南馳¶
雲合山川距荆呉而北走其近則深谿見底鱗介之¶
所出没喬林夾岸羽毛之所翶翔悠哉薛公無不&KR0009;¶
也意神期之可接陟彼峻隅想風景之不殊剪爲茂¶
草司馬公又以爲峴山故事感羊祐以興言湘水遺¶
<pb:KR4c0011_SBCK_017-5a>¶
風懐屈原而可作况登髙能賦得無述焉某實小人¶
受教君子雖羲之樂㑹稽之士自與許詢而仲舉禮¶
豫章之人復招徐孺是日也群英在焉猥惟陋才沗¶
陪下列祗命爲序請各言詩¶
　　　開鑿大&KR0067;嶺路序¶
先天二載龍集癸丑我皇帝御宇之明年也理內及¶
外窮幽極逺日月普燭舟車運行無不求其所寧易¶
其所弊者也初嶺東廢路人苦峻極行逕寅縁數里¶
重林之表飛梁嶫&KR1005;千丈層崖之半顛躋用惕斬絶¶
其元故以載則曽不容&KR0100;以運則&KR0018;之以背而海外¶
<pb:KR4c0011_SBCK_017-5b>¶
諸國日以通啇齒革羽毛之殷魚塩蜃蛤之利上足¶
以備府庫之用下足以贍江淮之求而越人綿力薄¶
材夫&KR0018;妻戴勞亦久矣不虞一朝而見恤者也不有¶
聖政其何以臻兹乎開元四載冬十有一月俾使臣¶
左拾遺内供奉張九齡飲冰載懐執藝是度縁磴道¶
披灌叢相其山谷之宜革其坂險之故&KR0010;巳農隙人¶
斯子來役匪逾時成者不日則巳坦坦而方五&KR0100;闐¶
闐而走四通轉輸以之化勞髙深爲之失險於是乎¶
鐻耳貫胷之&KR0011;殊琛絶賮之人有宿有息如京如坻¶
寧與夫越裳白雉之時尉佗翠鳥之獻語重九譯數¶
<pb:KR4c0011_SBCK_017-6a>¶
上千&KR0031;若斯而巳哉凡趣徒役者聚而議曰慮始者¶
功百而變常樂成者利十而易業一隅何幸二者盡¶
就况啓而未通通而未有斯事而盛皆我國家玄澤¶
寖逺絶垠胥洎古所不載寧可黙而無述也盍刋石¶
立紀以貽來裔是以追之&KR0355;之&KR0035;之不朽¶
　　　給事中魏山公蘇詵題而銘曰¶
石崴嵬&KR0006;山崖崖嶔崟岝㟧兮相蔽虧槎崪屼&KR0006;莾¶
芊芊噫兹路&KR0006;不記年大聖作&KR0006;萬物覩惠吾人&KR0006;¶
道復古役斯來&KR0006;力其成石旣攻&KR0006;山可平懐荒服¶
&KR0006;走上京遷商&KR0006;重九譯車屯&KR0100;&KR0006;馬齊跡招孔翠¶
<pb:KR4c0011_SBCK_017-6b>¶
&KR0006;倈齒革伊使臣之光&KR0006;將永永而無斁¶
　　　餞宋司馬序¶
宋司馬才通命塞雲翼泥蟠蔡邕朔方不廢琴書之¶
業賈誼宣室欲言&KR0017;神之事旣而出宿南浦及鴻鴈¶
以同歸追餞北梁對丘山而不樂是日渚雲欲霽林¶
鳥將春惜時物之方華重人情之自逺群公有感中¶
座無歡他日清風自當玄度之夕兹辰零雨得無予¶
荆之詠遂相與援翰賦詩贈行¶
　　　送幽州王長史赴軍序¶
漁陽我之巨鎮也慎憚軍佐敷求國良以王公能有¶
<pb:KR4c0011_SBCK_017-7a>¶
命汝徃底其耕戰之事介于將吏之間則巳聲籍天¶
庭氣雄遼碣鷹&KR0045;有日馬首欲東自名卿大夫與時¶
髦懿士莫不激其節而重其邁結軫連&KR0209;携壷抱琴¶
留飲極於郊&KR0302;望羙延於朔裔者不可勝數仲月暄¶
矣陽時賁若植物之發芳香行人之感意氣不日群¶
萃豈懐安於鹿豕不日埀堂巳載馳於原隰孰不知¶
西笑之羙况伊&KR0010;華東征之勤兼彼戎旅盖樂不遑¶
舎君人之所難義不顧私志士之為用今之作者聞¶
而休之各賦詩一章以志其善也¶
　　　韋司馬别業集序¶
<pb:KR4c0011_SBCK_017-7b>¶
杜城南曲斯近郊之羙者也背原面川前峙太一清¶
渠脩竹左並宜春山靄下連谿氣中絶此皆節公之¶
有也余固巳聞之開元&KR0010;夏四月猥忝散職居多放¶
情跂彼一行無忘於夙尚時其七召果&KR0023;於前期廼¶
與起居舎人蔡公萬年主簿韓公惠而得朋欣然命¶
駕韋公方拭席見待羞以藥物之滋&KR0029;琴相&KR0172;雜以¶
嘯歌之韻清言移景閑歩周林飜飛自情俯仰爲得¶
斯亦吾儕之樂事幸可而同也扶陽餘慶磻溪古跡¶
樹留梓漆器用天成庭澣芝蘭馨香世襲斯乃韋氏¶
之懿業是所爲異焉而韋公尚其同之樂亡其異之¶
<pb:KR4c0011_SBCK_017-8a>¶
貴均林捿於服冕齊鼎食於榮枯彼未可量吾見其¶
大跡繼前軌將爲龍以爲光道包逺圖豈一丘而一¶
壑二三君子相與志之云¶
　　　别韋侍御使蜀序¶
予之友曰韋侯始以才進中而遇坎自廷尉評爲益¶
州刺史行欲美也玉映而山輝善無小也鶴鳴而天¶
聴俄自謫宦假其察視奮飛泥蟠皇華原隰爲持斧¶
之吏受&KR0018;弩之禮非其明義清節髙邁卓絶時軰所¶
美朝義推多亦焉得利其徃蹇而振其廢滯而今而¶
後予有以見舉徳之輶爲神之介雖不本於利而終¶
<pb:KR4c0011_SBCK_017-8b>¶
享其實者有矣夫火才暑徂使車云邁心同道合㫖¶
酒有餞或席次林園或觴臨郊&KR0302;風流相從日夕以¶
繼者於若人如此其厚也僉以爲無欲而自&KR0241;韋子¶
之謂道有善而不&KR0045;友朋之爲過然則今之所至莫¶
近於詩盍賦一章以美吾友故有斯作也¶
　　　獅子賛序¶
夫徳之所感者深物之所懷者逺中國有聖占候而¶
自來四夷不王征伐而難致故絶域有來貢没與諸¶
侯有不入苞茅舉其大凢不在遐邇頃有至自南海¶
厥繇西極獻其方物而獅子在焉爾雅所謂狻猊如¶
<pb:KR4c0011_SBCK_017-9a>¶
虥猫食虎豹今之所見信然絶猛者也其天骨雄詭¶
材力傑異得金精之剛爲毛群之特仡立不動而九¶
牛相去耽視且瞋則百獸皆伏所以肉視犀象孩撫¶
熊羆其餘&KR0200;細不置牙齒我天子示柔逺之義國無¶
不庭有服猛之威物無難制故其受覊絏伏閑皂時¶
馴而無用&KR0289;莫可當然吾君所存義不謂此盖蠻夷¶
君長歳時貢獻或殊賝絶賮實於内府或異獸奇禽¶
擾於外囿皆其覲禮若中國之贄幣所不辭讓明異¶
方之臣妾此則非有利物之心充耳目之翫好以爲¶
懷柔之道示天地之含容不其然歟固無徳而稱也¶
<pb:KR4c0011_SBCK_017-9b>¶
義異大犬豈勞召公之訓美同赤豹何闕韓侯之詩¶
凡我侍臣爲之賛曰¶
　　　鷹鶻圖賛序¶
鳥之鷙者曰鷹曰鶻鷹也名&KR0045;於尚父義見於詩鶻¶
也迹&KR0046;於古人史闕其載豈昔之多識物亦有遺將¶
今而嘉生材無不出爲所呼之變與所記不同者耶¶
然於羽族之中絶有豪傑之表氣感剛悍體侔銛&KR0289;¶
顧視之間煒如也夫受以勁翮意不群飛資其利觜¶
義在鮮食生有自然之權用無可抑之&KR0020;古之言武¶
士法吏齊名比義者以其嚴若郅都飛若李廣委質¶
<pb:KR4c0011_SBCK_017-10a>¶
於所事報功於所養不憚摧翼以虧勇不立垂枝以¶
屈節是鳥也向之擬議不亦宜乎夫鸞與鳯將感於¶
仁所不及也鷄與鸖猶較其徳被何有焉况其餘雖¶
飛雖鳴凡者恠者肉非登爼才非下韝威力不敵群¶
噪無益然後知二禽之爲用衆鳥之絶倫者也故君¶
子韙其然工人圖其狀以&KR0090;武備以彰才美雖未極¶
其天姿有以見其風骨矣昔支遁道林嘗養名馬自¶
云重其神駿斯圖也非彼人之徒歟¶
　　　&KR0030;天尊像銘并序¶
&KR0030;天尊像者贈吏部侍郎武功蘇公太夫人崔氏爲¶
<pb:KR4c0011_SBCK_017-10b>¶
公卒哭之所作也蘇公有重名於時未大用而卒遭¶
命不遂當代所悲况作嬪于公鞠㓙在疚援詩以誓¶
其節執禮而哭於晝哀而能感感而能通極希㣲而¶
不見中恍惚其如在於是欲介景福將祈太清因心¶
寓象命工設色飾金闕圖玉皇元天不逺真官在列¶
飄若靈氣爛其神光彼昭厥誠允速其應斯所謂玄¶
鑒無昧當受謁帝之符幽魂有慿必署昇仙之籙此¶
固崔氏之至願也有足悲者豈不倚歟銘曰¶
至哉天京災劫不及上有靈府聖真所集彼美孟姜¶
聞斯洞彰仙道貴度我君則亡猗歟我君蔚爲人傑¶
<pb:KR4c0011_SBCK_017-11a>¶
命屈金鉉神傳玉訣遊魂大素介福上清式圖元象¶
永觀厥成¶
　　　侍中兼吏部尚書裴公&KR0030;賛并序¶
元聖有作大賢將其命良弼有二侍中是其一所從¶
龍武實感風雲我之裴公道與上合義深體國䇿在¶
忠主亦旣致於堯舜不惟比於管樂至於執人柄振¶
天綱丹青帝圖金玉王度雖古之作合謂之有開未¶
始聞也夫事可法道可度威可愛儀可象赫咺中來¶
精英外發故工繪其事所以見盛徳之形容士頌其¶
功所以知和氣之導逹五事曰貌一以作㳟七聲成¶
<pb:KR4c0011_SBCK_017-11b>¶
文六乃爲頌俾凡今之人也色斯而覩奥聴之而知¶
理水有方折辨和氏之價焉山爲具瞻表師君之重¶
焉賛曰¶
赫咺人望時爲國紀偉量川渟髙標嶽峙磊落成節¶
精明入理倬哉輔臣式是多士丹青炳發儼如至止¶
　　　宋使君冩真圖賛并序¶
夫形者神明之表而動用之應也察之苟至則珠玉¶
雖藴光輝必兆於山泉而眉睫可知賢逹亦徴於骨¶
象如宋公之天姿森挺人望儼然一覩清陽不俟深¶
鑒是猶雞羣見鸖象齒如牛居然有差此其殊特者¶
<pb:KR4c0011_SBCK_017-12a>¶
也聲聞如彼風俗又爾寧有陳平之美更虞子羽之¶
色即雖妄庸之目素非知公之者偶見斯狀亦已明¶
其瑰異焉初公舉茂才歴長安尉三爲御史再入尚¶
書郎色莊以立朝則百寮所憚言&KR0045;於伏奏則三臺¶
爲表而竟以出守俄復從邊其故何哉由抗直之爲¶
患也然公處屯而必行其道居陋而不改其度能貞¶
其節可謂君子哉才爲國而生命有時而泰彼宋公¶
修志以俟也其復可立而須焉時有族兄曰之望者¶
亦賈生之謫居有顧君之&KR0030;絶偉公之貌作爲是圖¶
意得神傳筆精形似因命僕爲賛其美云¶
<pb:KR4c0011_SBCK_017-12b>¶
宋公卓犖體摽山嶽匪石不移如玉斯琢被服忠信¶
規模禮樂望之儼然允謂髙邈¶
　　　惠莊太子哀冊文并序¶
維開元二十年歳次甲子十二月丁巳朔二十四日¶
庚辰司徒申王薨于行在所冊謚惠莊太子旋殯于¶
寢奥閏十二月二十七日壬子將陪葬于橋林之栢¶
城黻幕宵布羽纛宿設西序啓攅南首成列皇帝深¶
天倫之戚崇后儲之禮擬容衞於青宫申孔懷于朱¶
邸爰命史氏稽於令則無俾直書不彰遺徳詞臣曰¶
昊天有命先后受之分王子弟蕃衛京師克荷成憲¶
<pb:KR4c0011_SBCK_017-13a>¶
罔弗肅祗懿哉明&KR0530;誕惟神粹宣慈日聞孝友天至¶
道則脗合迹無自異性則生知學兼時習易㣲書逺¶
詩言禮立徳必有隣善如不及貴而能損量固難挹¶
方伯出鎮召南取斯司徒入掌鄭武其宜義之所在¶
政乃克施物留遺愛事著成規西夏息人東征叶卜¶
韡韡同輦皇皇改服疾遘中路㓙傳左榖寧不憗遺¶
奄鍾斯酷嗚呼哀哉昔在冲妙具惟兄弟四國並封¶
五王均體逰必連&KR0016;居則同邸各承愛於含飴俱受¶
經於置醴旣荏苒而云邁屬殷憂之將啓實定禍於¶
蕭墻遂&KR0071;明於雲陛雖隔深宫之衛常洽家人之禮¶
<pb:KR4c0011_SBCK_017-13b>¶
&KR0154;殂謝以痛心感平生而流涕嗚呼哀哉爰擇茂典¶
追崇上嗣表先聖之元良申友于之褒異紛鹵簿以¶
徒設儼文物而空備彼神儀之如在乃群悲之所萃¶
周禮從祔漢塋是陪先逺日而選吉㑹同盟以送哀¶
夜漏盡&KR0006;暗室啓庭燎殘&KR0006;暁挽催按三校而徐進¶
將一去而不廻嗚呼哀哉背朱門&KR0006;遲遲馳白驥&KR0006;¶
騤騤野蒼茫而助&KR0228;風蕭飋而增悲翩翩&KR0006;素盖寂¶
寂&KR0006;&KR0030;帷遵舊途而何有覽陳迹以如疑靣都邑&KR0006;¶
不入侍陵寢&KR0006;有期惟光儀之永閟與昭代而長辭¶
嗚呼哀哉潜清揮於幽穸召鴻名於美跡將在皇儲¶
<pb:KR4c0011_SBCK_017-14a>¶
之史豈伊諸侯之䇿播遺芳於蘭桂傳不朽於金石¶
諒旣言之在兹嘉徳音之無斁嗚呼哀哉¶
　　　祭舜廟¶
維某月朔日中散大夫使持節都督桂州諸軍事守¶
桂州刺史兼當管經畧使嶺南道按察使攝御史中¶
丞借&KR0181;金魚袋上柱國曲江縣開國男張某敢昭告¶
于大舜之靈惟神以大孝而崇徳以大聖而奮庸以¶
至公而有天下以至均而一海内故不以荒服之外¶
不以黄屋之尊廵守而來殂落於此勤倦之造永結¶
於&KR0058;庻惠懐之尊長存於壽宫載祀雖遐威靈如在¶
<pb:KR4c0011_SBCK_017-14b>¶
今聖朝紹興至道慜兹逺人爰遣使臣按理邊俗惟¶
神幽鑒願表㣲誠若私僻爲謀公忠有替明鑒是殛¶
俾無逺圖如悉心在公惟力是視當福而不福爲善¶
者懼矣今至止之日輙詣陳誠伏惟神道聦明亮斯¶
欽到願俯垂㝠祐俾輸力明時尚饗¶
　　　爲吏部侍郎祭故人文¶
維開元十年歳次壬子二月癸酉朔十七日己丑吏¶
部侍郎某謹以清酌脯醢之奠敬祭故某公之靈聞¶
夫仁必壽考所謂神道善亦慶延以爲信然今夫子¶
之不福而聖謩之是愆孝友純固禮讓周旋行所以¶
<pb:KR4c0011_SBCK_017-15a>¶
直業所以專誠公才而天假故官政以日宣節使是¶
式朝宿旣至十部稱賢一人思媚鳯凰于彼雲霄以¶
異胡然明靈殱我良懿嗚呼哀哉夫子之逝平生之¶
懷襟抱素合遊處嘗偕清風對禁文石同儕自兹兩¶
掖殆將一紀展轉清貫仳離君子&KR0154;其愛而甫云覯¶
止正司空之掃第屬荆州之罷市欻交臂而相失殷¶
痛心其何巳今卜兆有日祖載在庭䬃然象設寞爾¶
音形驅白馬而何見瞻素車之巳扄徳音不忘應甘¶
棠之勿剪交情乃見伊黍稷之非馨嗚呼哀哉尚饗¶
　　　祭故李常侍文¶
<pb:KR4c0011_SBCK_017-15b>¶
維年月朔月中散大夫洪州都督張某謹遣倉曹參¶
軍李某以脯醢之奠祭于故宋國公之靈惟公世載¶
賢傑天資忠厚外珪組而雖華内冰鏡而無垢善常¶
不伐明能自晦省中之樹訪猶不言車前之馬數而¶
後對淑慎自巳否亨有時孰能違命公此來思結忠¶
主之戀深去國之悲六疾斯起五福云欺生涯溘盡¶
精魂何之嗚呼哀哉追惟&KR0494;昔昇降雲霄榮華侍從¶
暐暐光昭日歟月歟有榮有凋丹旐孑孑白&KR0185;蕭蕭¶
同官之感俾余魂銷靈之來歸兹焉旅次瞻望無覩¶
悲辛自至頃宻邇而&KR0009;音今寞然而結欷南北于逺¶
<pb:KR4c0011_SBCK_017-16a>¶
幽明永異何以叙情&KR0009;之奠饋尚饗¶
　　　祭洪州城隍神文¶
維開元十五年歳次丁卯六月朔壬寅十日辛亥中¶
散大夫使持節都督洪州諸軍事洪州刺史上柱國¶
曲江縣開&KR0038;男張某以清酌脯醢之奠祭于城隍神¶
之靈㳟惟明神懿皆潜徳城池是保民庻是依精靈¶
以秉正直攸好黍牧此郡敢忘在公道雖隔於幽明¶
事或同於表裏今水潦所降亦惟其時而&KR0075;雨不止¶
恐害嘉榖榖者人之所以爲命人者神之所以爲祀¶
祀可不以爲利義不可以不福闔境山川能致雲雨¶
<pb:KR4c0011_SBCK_017-16b>¶
豈無節制願逹精誠以時弭災無或失稔則理人有¶
助是所望於神明尚饗¶
　　　爲王司馬祭妻父文¶
維年月朔日謹具少牢清酌之奠祭于故某公府君¶
之靈惟公聮華公族振景天朝昔也時來則地分茅¶
土今也福過則海變桑田豈惟魑魅之憂方爲螻蟻¶
之患嗚呼哀哉始更榮盛早睦嘉姻謬入郄公之選¶
嘗荷戴侯之遇情契闊而彌積義流離而益固公之¶
謫宦某又犯時永矣去國賁然來思雖窮途之至此¶
幸隣境之在兹所忌者法豈忘於私聞柝聲而宻邇¶
<pb:KR4c0011_SBCK_017-17a>¶
畏簡書而間之然猶風煙可兾翰墨無輟心巳運於¶
虚舟跡尚濡於涸轍驟寒暑之徂謝紛吉㐫之廻穴¶
京兆之使忽追廣陵之音&KR0205;絶嗚呼哀哉平生多感¶
自傷千里之心巳矣長辭徒發九泉之歎計疇昔之¶
光寵痛淪亡於旅竄甞許恤人之&KR0012;况霑愛子之半¶
謹因遣奠昭告明靈心不可卷徳以爲馨匪羞是薦¶
惟魂是聴遣行人於信宿空泫目於郊埛嗚呼哀哉¶
尚饗¶
　　　爲王司馬祭甄都督文¶
維開元五年歳次丁巳九月丁酉十四日庚戌官某¶
<pb:KR4c0011_SBCK_017-17b>¶
謹以清酌之奠祭于廣州都督甄公之靈惟公禀氣¶
異人爲國良臣資忠秉義奮翼躍鱗富貴自取聲名¶
益震故能北擁旄於玄朔南仗節於朱垠行部無㡬¶
卧理斯屬棠隂在聴薤歌成曲下流是仰長&KR0151;反促¶
如望&KR0040;而隨車&KR0205;驚風而轉燭嗚呼哀哉甫兹歳首¶
彤䄡載輝今也秋季丹旐言歸旣寒來而暑徃將物¶
改而人非駟馬不馭&KR0031;鴈空飛對平生之氣象詠宿¶
昔之音徽燕越&KR0006;地&KR0396;胡山&KR0006;路㣲奠肴觴之在席¶
感徒御以霑衣嗚呼哀哉尚饗¶
　　　　　祭張燕公文¶
<pb:KR4c0011_SBCK_017-18a>¶
維年月朔日族子秘書少監集賢院學士某謹以清¶
酌少牢之奠敢昭告于燕國公之靈惟公應有期之¶
運降不世之英坦髙&KR0100;以明道謹大節而立誠懸鏡¶
待人虚舟濟物妙用無數精心惟一明未朕而先覩¶
聴有餘而每黜猶豹變而成文甞鳯鳴而中律故能¶
羽翼聖后丹青元化陳臯陶之謩謀盡仲山之夙夜¶
道因慮於文武業惟永於王覇綢繆恩渥荏苒代謝¶
國重元輔門承下嫁實大我之宗盟與人君之姻婭¶
天蓋福善地益華宗嚇嚇爲尹巖巖比崇不享黄髪¶
如何玄穹旣道長而運短豈祥降而惠終人亡令則¶
<pb:KR4c0011_SBCK_017-18b>¶
國失良相學墮司南文殞宗匠惟國華之見奪何天¶
道之弗諒迨惟小子夙荷深期一顧増價二紀及兹¶
非駑駘之足數蓋枝葉以見貽洎剖符於外臺承徹¶
琴於舊舘屢行號而身贖空匍匐而心㫁跡旣拘於¶
彛憲情未展於哀欵朝章猥及傳名斯入想徳輝而¶
不見望仁里而徒泣樹所歎而猶存人具瞻而永戢¶
盡繐帳之今感哀烏衣之徃集庻羞雖薄兾享厥誠¶
尊靈斯降是嘉平生巳矣萬古&KR0374;綿五情追悲緒於¶
離筵結巨恨於幽明伏惟尚饗¶
　　　　　追贈祭文¶
<pb:KR4c0011_SBCK_017-19a>¶
開元二十年歳次乙亥&KR0012;子某謹遣弟等謹以醢脯¶
庻羞之奠敢昭告于先考先妣之靈積罪昊天天實¶
降罰嚴䕃永隔慈顔重違欲報劬勞終天何及夙承¶
教誨幸而有成崇國寵靈猥當大任聖上義存延賞¶
追贈所及朝恩優渥跪承摧感伏惟昭亮享兹殊錫¶
今謹具贈太常卿廣州都督告身桂陽郡太夫人告¶
身及玉帶金章&KR0181;衣各一副伏惟尚饗¶
<pb:KR4c0011_SBCK_017-19b>¶
¶
唐丞相曲江張先生文集卷之十七¶
